Voeg toe aan je startscherm Filmmaker Jan Verheyen, die begin dit jaar 60 is geworden, stopt even met films maken. “Lien en ik gaan een jaar de pauzeknop indrukken”, vertelt Jan openhartig in een interview aan Het Laatste Nieuws. “Na de tegenvallende resultaten van mijn twee vorige films ben ik in een soort van depressie beland”, begint Jan zijn verhaal. “Beide films haalden niet het verhoopte aantal bezoekers en dat heeft mij echt een knak gegeven”, gaat het verder. Jan zocht ook de nodige psychologische begeleiding om die tegenslag te kunnen verwerken. “Het was interessant, maar ik weet niet of het uiteindelijk iets heeft opgeleverd. Ik moet nadenken wat ik nog wil maken en op welke manier ik dat tot bij de mensen wil krijgen”, verduidelijkt Jan. En dus gaat de regisseur letterlijk nieuwe horizonten verkennen om zichzelf te herontdekken. “We gaan sowieso twee grote reizen doen”, luidt het plan. Ook dochter Anna gaat mee op wereldreis. “Ze neemt een sabbatical. We zijn al vaak met z’n drieën op reis geweest, maar nog nooit zo’n lange periode. Benieuwd wat dat gaat geven”, besluit Jan. Voeg Redactie24 toe aan uw startscherm Je bent succesvol ingeschreven. Je bent succesvol ingeschreven.