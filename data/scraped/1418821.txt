AOC lancia P3, una potente linea di monitor per professionisti con docking USB-C, daisy-chaining e webcam integrata da 2MP o 5MP AOC ha annunciato la nuova linea professionale P3, sette monitor per professionisti versatili pensati in tre diverse dimensioni (24″/60,4 cm 24P3CW, 24P3CV e 24P3QW, 27″/68,6 cm Q27P3CW, Q27P3CV e Q27P3QW, e 34″/86,4 cm ultrawide CU34P3CV). I pannelli IPS o VA, frameless su 3 lati, offrono colori vivaci e brillanti e angoli di visione ampi (178°/178°) per un maggiore comfort di visione quando si lavora online o su testi, fogli di calcolo, codifiche, lavori grafici e altro ancora. I supporti ergonomici aiutano a rendere l’ambiente di lavoro più confortevole, mentre gli hub USB 3.2 a 4 porte, presenti su tutti i modelli, offrono la versatilità necessaria. Ma ciò che contraddistingue questi monitor per professionisti sono le webcam integrate da 2 MP o 5 MP con supporto Windows Hello™ per consentire agli utenti di accedere istantaneamente alle proprie sessioni, l’uscita DisplayPort per creare configurazioni multi-monitor pulite ed eleganti e le docking station USB-C integrate per trasformare con un solo cavo un ambiente di lavoro basato su laptop, in un desktop più ordinato e produttivo. Tutti i nuovi modelli P3 sono, inoltre, dotati di una confezione sostenibile con involucro di carta e certificazioni secondo le più recenti normative ambientali come EPA, EnergyStar 8, TCO 9.0 ed EPEAT. Nel mondo di oggi, pieno di riunioni e videochiamate online, i modelli QW, i più convenienti in termini di prezzo, il 24P3QW (23,8″ con pannello IPS Full HD) e il Q27P3QW (27″ con pannello IPS QHD) utilizzano una webcam pop-up Full HD da 2 MP con supporto Windows Hello™ e 2 casse da 5W. La tecnologia di riconoscimento facciale Windows Hello consente agli utenti di sbloccare le sessioni di Windows semplicemente guardando la webcam, aumentando la sicurezza e l’accessibilità. Entrambi i modelli sono perfettamente adatti a un’installazione con PC desktop fissi, dove le videoconferenze e le call possono occupare una buona parte della routine quotidiana. I modelli CV senza webcam integrata – il 24P3CV (23,8″ con pannello IPS Full HD), il Q27P3CV (27″ con pannello IPS QHD) e il CU34P3CV (34″ con pannello VA UW-QHD) – sono perfettamente adatti per essere impiegati in uffici flessibili e spazi di lavoro condivisi. Oltre ai più comuni ingressi HDMI e DisplayPort, questi modelli sono dotati di un ingresso USB-C. Grazie all’hub USB 3.2 Gen 1 integrato a 4 porte, quando gli utenti collegano il laptop con un unico cavo USB-C possono usufruire dei seguenti vantaggi: Invece dell’uscita DisplayPort, il monitor ultrawide CU34P3CV consente agli utenti di gestire più computer o più periferiche con l’ausilio di uno switch KVM integrato. In un ambiente di lavoro ibrido e flessibile, i professionisti possono intercambiare nei loro computer la configurazione home-office, a seconda di dove si trovino. Questa modalità di lavoro flessibile richiede, infatti, un passaggio rapido e semplice dalla configurazione del laptop a quella del desktop, e richiede anche una webcam di alta qualità per le riunioni online sia in ufficio che a casa. Proprio a questo scopo, i modelli CW con docking USB-C e webcam integrata da 5 MP offrono il pacchetto più completo della serie P3. Il modello 24P3CW (23,8″ con pannello IPS Full HD) e il modello Q27P3CW (27″ con pannello IPS QHD) sono dotati di webcam QHD da 5 MP e di 2 altoparlanti da 5 W, oltre a offrire una soluzione a cavo singolo tramite USB-C per collegare un laptop al monitor e alle periferiche in una sola volta. Inoltre, se si collega un altro monitor all’uscita DisplayPort del monitor, è possibile realizzare una configurazione multi-monitor completa che non richiede altri cavi, poiché il segnale del display viene instradato dal laptop tramite USB-C e l’uscita DisplayPort del monitor al display secondario. Da piccola e scomoda, la postazione di lavoro si trasformerà su laptop in un’ampia e produttiva postazione di lavoro desktop, a portata di cavo. Il design dell’elegante serie P3 è pulito e si adatta a qualsiasi ambiente domestico o aziendale. La sua base compatta è caratterizzata da un look premium, mentre le cornici strette su tre lati assicurano impostazioni anche multi-monitor senza quasi soluzione di continuità, oltre ad un aspetto elegante negli uffici moderni. Per ridurre l’ingombro, il supporto è dotato di un’apertura per la gestione dei cavi ed è regolabile in altezza (150 mm), rotazione completa di 180°, inclinazione e orientamento (90°) (tranne il modello ultra-wide CU34P3CV) per avere così un’esperienza d’uso ergonomica e confortevole durante le lunghe ore di lavoro. Il modello CU34P3CV è un’ottima scelta grazie al suo pannello VA curvo 1500R e alle varie opzioni di connettività. A causa delle grandi dimensioni ultrawide che rendono superflue ulteriori connessioni multi-monitor, l’uscita DisplayPort è stata rimossa in favore di uno switch KVM e di opzioni Picture-in-Picture e Picture-by-Picture per una maggiore produttività con più sorgenti. Con lo switch KVM, è possibile collegare contemporaneamente due sorgenti al monitor e, quando un set tastiera/mouse è collegato anche all’hub USB del monitor, gli utenti possono scegliere dal monitor se controllare il PC collegato tramite USB-C o il PC collegato tramite la porta USB upstream. Per i professionisti che lavorano contemporaneamente con un laptop e un desktop, questa funzione rappresenta una soluzione intelligente per utilizzare due PC contemporaneamente. Grazie al rapporto d’aspetto ultrawide (21:9) all’alta risoluzione (3440×1440), uniti a una frequenza di aggiornamento più elevata (100 Hz) e a un contrasto più alto (3000:1), il CU34P3CV è anche un ottimo candidato anche per guardare film o giocare in modo coinvolgente fuori dell’orario di lavoro. Mentre il 24P3CV e il Q27P3CV offrono doppie casse da 2W, il CU34P3CV ha casse da 5W per un’esperienza multimediale più completa. Tutti i modelli di monitor per professionisti proposti utilizzano la tecnologia FlickerFree, la modalità LowBlue e offrono supporti ergonomici o opzioni di montaggio VESA per salvaguardare la salute e il benessere degli utenti sia di giorno che di notte. I nuovi monitori per professionisti di AOC saranno disponibili da febbraio ai seguenti prezzi: 24P3CW: €329 Q27P3CW: €439 24P3CV: €289     Q27P3CV: €419 CU34P3CV: €549 24P3QW: € 269 Q27P3QW: €369 TopTrade è parte di BitMAT Edizioni, una casa editrice che ha sede a Milano con copertura a 360° per quanto riguarda la comunicazione rivolta agli specialisti dell'lnformation & Communication Technology. Iscriviti alla Newsletter per ricevere gli aggiornamenti dai portali di BitMAT Edizioni. BitMAT Edizioni è una casa editrice che ha sede a Milano con una copertura a 360° per quanto riguarda la comunicazione online ed offline rivolta agli specialisti dell'lnformation & Communication Technology. 
					Type above and press Enter to search. Press Esc to cancel.				