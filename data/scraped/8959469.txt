Maria Montazami väjer inte för att ge sig ut på äventyr i ”Fångarna på fortet” och ”Över Atlanten”. Hemma i Kalifornien är livet betydligt lugnare. De fyra barnen har flyttat hemifrån och Maria håller skinande rent och fint både inne och ute. Inga möbler är kantstötta eller fläckiga. I trädgården finns inte ett spindelnät. – Jag bor jättefint. Det är så många fina hörn, där jag alltid håller ordning. Jag går aldrig och lägger mig utan att puffa en kudde. På morgonen älskar jag att komma ner för trappan och se hur solen skiner i mina kristallkronor. Jag tycker om att leva rent och fint. Det är nästan lika rent ute som inne. Det finns ingen spindelväv och nästan varenda blomma är noppad. Man måste ha tålamod för att hålla på med sådant. Numera är jag ganska ensam på dagarna och har faktiskt slutat att handla så mycket. Jag har följt trenden att återvinna. Inte bara köpa, ge bort, köpa, ge bort. – Fördelen med att bo i ett amerikanskt hus är att man inte har några fönsterbrädor. Man kan gå längs väggen utan att dra ner sladdar, lampor och blomkrukor. Bara jag ska dra upp persiennen hemma hos mamma måste jag tänka på att inte sprätta till något. Ålder: 57 år. Familj: Maken Kamran, 62, barnen Sara, 32, Hanna, 29, Emma, 26, och Nicholas, 25. Bor: I ett hus i Laguna Niguel i Kalifornien, USA. Aktuell med: Deltar i ”Över Atlanten” på Kanal 5 och Discovery+. Medverkar i första programmet av årets säsong av ”Fångarna på fortet” på TV4 Play. – Det är så roligt att titta i min första bok, ”Välkommen hem till Maria Montazami” från 2011. Alla färger är murriga, jag hade uppdukat bord, tassels, glitter och glamour. Nu, tolv år senare, är det vitt, ljust och ton i ton. Det harmonierar. – Allt är modernt, perfekt uppradat och ingenting är trasigt. Det är väldigt harmoniskt och allt flyter på. Man kan se att vartenda hörn är genomtänkt. Jag har också massor med coffee table books. Älskar det! – Det är moderna möbler, som jag haft ett tag. Jag tar hand om mina saker, kläder och huset. Är något kantstött eller förstört ger jag bort det. Det finns ingen fläck eller något annat konstigt på soffan. Allt är fräscht och snyggt. – Jag har speciella doftstickor, som är de bästa i hela världen. Märket heter Urban Apothecary London och doften heter ”Cherry Blossom”, körsbärsblom. Man kan tro att den är sötsliskig, men det doftar jättegott. Doftstickorna står bland annat vid dörren och i mitt badrum. – Det är omöjligt att säga, för jag har köpt så mycket. Jag är glad för varenda pinal, som jag vårdar så att allt nästan ser nytt ut. Många tar sig inte tid till det. De bryr sig inte och tycker kanske att de har annat att göra, men kroppen mår bra av ett rent och fint hus. När min man Kamran kommer hem och jag står där med god mat, säger han alltid: ”Det här är den bästa tiden på dagen.”  – Du anar inte hur många hem som Kamran besöker som mäklare. Det finns så många föräldrar som inte lär sina barn att städa och det blir en dålig spiral. Att lära barnen allt man kan är så viktigt.  – Svårt att säga, för alla rum har en historia. Mina barns rum och gästrummet där min mamma och syster alltid bor. Köket som jag älskar och de två vardagsrummen på var sin sida om det. Trädgården och den lilla studion där vi tar bloggbilder.  – Vårt hus är kanske inte fantastiskt, men här finns glädje. Man kan stöka till det och sedan städar jag på ett kick. I vårt hem kan man leva, öppna kylen och ta precis vad man vill. Nu har jag inte längre några barn som jag måste köpa mat till och jag lagar inte mat varenda dag, så det finns inte lika mycket i kylskåpet som förut.  – Det känns skönt att de har flyttat. Det är härligt för dem att skapa sina egna liv, växa upp och dekorera sina hem med saker de fått med sig hemifrån. De vill ha kvar saker som de kan komma ihåg från när de var små. Det är viktigt att skapa minnen. – Jag har mormors diskhandduk och lite glas. När jag kommer hem till min mamma i Sverige kan vi ta ett glas vin och då tar vi mormors glas. Vi ska uppskatta våra ”ancestors”. – Kanske nya golv? Vi har travertin, som är en typ av kalksten. Det är jättefint, men vi har haft det så länge. I dag har folk andra golv som är lättare att sköta. – Min önskan är ett betonggolv, som är lite mer industriaktigt. Kamran säger nej, att det inte passar vår look. Tyvärr håller några av barnen med och då jäklar säger man inte emot. Jag vet ju också att vi har otroligt mycket golv. Allt kommer bli förstört och dammigt när man bryter upp stengolven och tar bort alla höga lister. LÄS MER: Annie Lööf blev kär i villan – slog till efter 20 minuter LÄS MER: Komikern Bianca Meyers funkishem: ”Sexigt och dramatiskt” LÄS MER: Programledaren Maria Forsblom om flytten till villan: ”Var lite läskigt” Få LEVA&BOs nyhetsbrev – utan kostnad  