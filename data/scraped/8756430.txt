Olivier Giroud blev i weekenden målmand for AC Milan for en stund, og det er noget af det vildeste, Simon Kjær har set i forbindelse med en kamp.  Olivier Giroud trak en masse overskrifter i weekenden.  Den franske angriber skulle pludselig være målmand for AC Milan, da Mike Maignan blev udvist i overtiden af kampen mod Genoa.  Simon Kjær var ikke selv med til kampen, som endte 1-0 til Milan, men han kunne se franskmanden diske op med en god præstation i målet hjemmefra.  Det blev landsholdsanføreren spurgt ind til tirsdag ved landsholdslejren.  - Nu var jeg desværre ikke med i Genoa, men det er de mest sindssyge ti minutter, jeg har set i fjernsynet i meget lang tid.  - Det er frustrerende og glædeligt til sidst, når man fik det, som man håbede på. Det var sindssyge scener. Jeg kan ikke huske, jeg har set noget lignende. Artiklen fortsætter efter billedet Han gjorde det meget godt? - Han gjorde det fint. Han holdt nullet i hvert fald. Er der omklædningslir bagefter? - Ja, selvfølgelig er der det. Vi har haft en masse i vores gruppe, og jeg har også set, at Milan har gjort sit for at hype det. Det er bare fedt. - Vi fik sejren, vi ligger nummer et og har kun tabt en kamp, siger landsholdsanføreren.    Simon Kjær, som har kæmpet lidt med småproblemer, melder sig også helt klar til landsholdets kommende kamp mod Kasakhstan på lørdag.  Læs mere om det her. 