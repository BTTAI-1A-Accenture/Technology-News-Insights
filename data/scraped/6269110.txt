ieri: Ingressi: 25.646 pagine: 38.914 (google Analytics) "Pronti per l’inevitabile. L’AI al servizio o al Governo?" è il titolo del XVI Forum dell'Unione Nazionale Giovani Dottori Commercialisti ed Esperti Contabili, in programma a Pisa venerdì 21 luglio, presso l'Hotel Galilei. Tanti gli ospiti che parteciperanno all'evento: oltre che dal mondo delle professioni, ci saranno nomi importanti da quelli delle istituzioni, della politica e dell'università. Sarà un momento di confronto sulle sfide che l'intelligenza artificiale pone al mondo della professione di dottore commercialista, sulle sue opportunità e prospettive come strumento di supporto per i commercialisti. L'introduzione e i saluti iniziali sono curati da Matteo De Lise, Presidente UNGDCEC; Michele Conti, Sindaco di Pisa; Stefano Sartini, Presidente ODCEC Pisa; Fabrizio Escheri, Membro Consiglio Nazionale Dottori Commercialisti ed Esperti Contabili; Luigi Pagliuca, Presidente Cassa Ragionieri; Francesco Baicchi, Presidente UGDCEC Pisa; Claudio Siciliotti, Past President CNDCEC. Seguiranno due sessioni di lavori: la prima sull'impatto dell’intelligenza artificiale sulle imprese e sulle professioni, modera Giuseppe De Filippi, vicedirettore Tg5, parteciperanno Francesco Paolo Sisto, Viceministro della Giustizia; Andrea De Bertoldi, Componente VI Commissione (Finanze) Camera; Alberto Luigi Gusmeroli, Presidente X Commissione (Attività Produttive, Commercio e Turismo) Camera. La seconda sui casi pratici e analisi critiche delle applicazioni tecnologiche al servizio del fattore umano. Al termine dell'evento è prevista una tavola rotonda a cui parteciperanno esponenti della politica e delle istituzioni di categoria. “L'intelligenza artificiale rivoluziona l'ambito economico e fiscale, aprendo a nuove opportunità per migliorare i servizi offerti ai contribuenti. Tuttavia, è importante sottolineare che non sostituisce in alcun modo la professionalità, le capacità e l'esperienza dei dottori commercialisti, ma si integra per ottenere risultati migliori. La crescente adozione delle dichiarazioni precompilate da parte dell'Agenzia delle Entrate evidenzia l'importanza di adattarsi alle nuove tecnologie e sfruttarle a nostro vantaggio”, afferma Matteo De Lise, presidente dell'Unione Nazionale Giovani Dottori Commercialisti ed Esperti Contabili, presentando il Forum. “Vogliamo abbracciare l'innovazione, fornendo servizi sempre più efficienti e personalizzati a cittadini e imprese. L'intelligenza artificiale può essere un prezioso alleato, consentendo di concentrarsi su compiti ad alto valore aggiunto e affrontare sfide più complesse”, spiega De Lise. “Inoltre, è essenziale mantenere un dialogo costante con le istituzioni, al fine di garantire un equilibrio tra l'utilizzo della tecnologia e la tutela delle competenze professionali dei dottori commercialisti. In questo modo, possiamo continuare a essere protagonisti nel settore, contribuendo in modo significativo alla gestione fiscale e finanziaria del Paese”. Fonte: Ufficio Stampa [Toscana] Ferragosto 'burrascoso': una barca in fiamme, molti soccorsi a imbarcazioni e persone in mare [Fucecchio] Eccidio del Padule, esce il documentario 'Tutto questo sangue': "Un debito verso la storia" Ascolta Radio Lady e Radio SeiSei in diretta   Contatta o scrivi alla redazione Contatti redazione@gonews.it gonews.it  è un prodotto editoriale di XMedia Group S.r.l - Via Edmondo De Amicis, 38, Empoli – info@xmediagroup.it P.IVA-C.F.: 05096450480
gonews.it, quotidiano on line registrato presso il Tribunale di Firenze al nr. 5854 del 25/10/2011 © 2016. Tutti i diritti riservati.