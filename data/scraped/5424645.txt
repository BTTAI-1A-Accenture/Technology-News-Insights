Așa arată unitatea de primiri urgențe a Spitalului Marie Curie din Capitală: copii de toate vârstele diagnosticați cu viroze sau gripă. Într-o singură gardă sunt chiar și 300 de prezentări, iar toate secțiile sunt supra aglomerate. Andreea a ajuns la camera de gardă noaptea trecută cu febră mare și dureri. Doctorii spun că în acest sezon, febra poate persista câteva zile. Iar ca ea sunt tot mai mulți copii. Situația s-ar putea înrăutăți în condițiile în care tot mai mulți medici sunt epuizați, iar unii au decis să demisioneze. „Facem față destul de greu pentru că numărul de prezentări este din ce în ce mai mare. Și noi, și colegiii, asistenții și infirmierii suntem suprasoluicitați. Timpul de așteptare poate să fie de la o oră, două ore până la mai multe ore”, a afirmat Constanța Bulagea, medic la Spitalul Marie-Curie din Capitală. Deja în multe unități medicale din țară nu mai sunt locuri libere pentru pacienți, iar la Spitalul Marie-Curie din Capitală, aproximativ 40% dintre prezentări sunt pacienți care vin din provincie. Potrivit Institutului Naţional de Sănătate Publică, în ultima săptămână, s-au înregistrat aproximativ 100 de mii de infecții respiratorii.  
                                Urmărește știrile Realitatea.NET și pe
                                
                                    Google News
                                
 Mai multe articole despre:  