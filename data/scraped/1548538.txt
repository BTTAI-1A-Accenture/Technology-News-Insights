Näe tärkeimmät uutiset täydennettynä sinulle valikoidulla sisällöllä. Lue lisää Kukko muuttui koneen kääntämänä vähemmän mairittelevaan muotoon Proshopin verkkokaupassa. Tekoälyn mielestä cock-sana kääntyy tässä yhteydessä miehen sukupuolielimeksi. Kuva: Ruutukaappaus Proshop-verkkokauppa mainosti Trixie-merkkistä koiranlelua erikoisin sanankääntein. Verkkosivuilla luki ”Trixie Lateksinen iso kyrpä 47 cm - Koiran lelu”. Koneen tekemä käännösvirhe juontuu siitä, että englanniksi kukko-sanalla (cock) on kaksimielinen merkitys. Tätä juttua kirjoitettaessa kyrpä oli jo muutettu kukoksi tuotesivulla. Käännösmoka on levinnyt sosiaalisessa mediassa. Se ei kuitenkaan ole ainoa outous alkujaan tanskalaisen Proshopin kaupassa. Huonoa tai suoraan virheellistä suomea on monin paikoin. Ruutukaappaus sivuston muista ongelmista kielen kääntämisessä. Virheilmoituksia on usean tuotteen kohdalla. Myynnissä on esimerkiksi höyrysilitysrauta, joka ei tarvitse imurin johtoa. Lisäksi useampaa tuotetta koristaa virheilmoitus, jossa tekoäly sanoo, ettei se pysty kääntämään tuotteen otsaketta: Sorry, as an AI language model, I cannot translate this phrase without any context. Please provide me with more information or a complete sentence so that I can assist you better. Boschin pöytäporakonetta puolestaan myydään tekstillä: Bosch PBD 40 ei tarvitse käännöstä, sillä se on lyhenne eikä sana. Se tarkoittaa todennäköisesti jonkinlaista tuotetta tai laitetta, joka tunnetaan nimellä PBD 40. Proshop on tietoinen ongelmista. Asiakaspalvelun mukaan kauppaa käydään läpi ja virheitä korjataan sitä mukaa, kun niitä löytyy. Syy on uudessa tekoälyssä, joka otettiin äskettäin käyttöön kielen kääntämiseksi. Asiakaspalvelun mukaan käännökset ovat välillä olleet hassun hauskoja tai kiusallisia. Proshopin mukaan kovin moni asiakas ei ole vielä ottanut yhteyttä asian tiimoilta. Muutama viesti on otettu vastaan.