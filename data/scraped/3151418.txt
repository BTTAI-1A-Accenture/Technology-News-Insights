Spalio mėnesį Edgaro Jankausko auklėtiniai sužais dvejas rungtynes – spalio 14-ąją išvykoje laukia rungtynės su Bulgarijos vienuolike, o spalio 17 dieną lietuviai Kauno Dariaus ir Girėno stadione priims Vengrijos futbolininkus. Abu susitikimus Lietuvoje nemokamai rodys VIAPLAY platforma. Primename, kad pirmasis Lietuvos ir Bulgarijos mūšis birželį Kaune baigėsi lygiosiomis 1:1, o pirmoji tarpusavio akistata su vengrais išvykoje pasibaigė pralaimėjimu 0:2. Edgaro Jankausko pasirinktoje sudėtyje, lyginant su sąrašu praėjusiame rinktinių lange, tik trys pasikeitimai. Tris futbolininkus, kurie šiuo metu rungtyniauti negali dėl traumų – Deividą Šešplaukį, Donatą Kazlauską ir Artemijų Tutyškiną – keičia trys į rinktinę sugrįžtantys futbolininkai: Modestas Vorobjovas, Klaudijus Upstas bei po ilgesnės pertraukos į rinktinę sugrįžtantis Edgaras Utkus. Būtent pastarasis į rinktinę grįžta po ilgiausios pertraukos – paskutinį sykį rinktinės marškinėlius jis vilkėjo dar 2022-ųjų birželio mėnesį, vėliau ne sykį turėjo kovoti su traumomis, tačiau pastaruoju metu grįžo į rikiuotę ir vis gauna žaidybinio laiko Belgijoje. Lietuvos rinktinės sudėtis spalio mėnesio rungtynėms Europos čempionato atrankoje: Vartininkai Edvinas Gertmonas (Vilniaus „Žalgiris“), Emilijus Zubas (Tel Avivo „Hapoel“, Izraelis), Vytautas Černiauskas (FK „Panevėžys“). Gynėjai Linas Klimavičius (FK „Panevėžys“), Edvinas Girdvainis (FK „Kauno Žalgiris“), Kipras Kažukolovas (Vilniaus „Žalgiris“), Klaudijus Upstas (FC „Hegelmann“), Pijus Širvys (FK „Panevėžys“), Rokas Lekiatas (FA „Šiauliai“), Justas Lasickas (Ljublianos „Olimpija“, Slovėnija), Markas Beneta (FK „Panevėžys“), Edgaras Utkus („Cercle Brugge“ KSV, Belgija). Saugai Gvidas Gineitis („Torino“ FC, Italija), Ovidijus Verbickas (Vilniaus „Žalgiris“), Eligijus Jankauskas (FA „Šiauliai“), Daniel Romanovskij (FA „Šiauliai“), Modestas Vorobjovas („Istanbulspor“ AS, Turkija), Paulius Golubickas (Vilniaus „Žalgiris“), Matijus Remeikis (FK „Panevėžys“), Arvydas Novikovas (Vilniaus „Žalgiris“), Vykintas Slivka („Lamia“, Graikija). Puolėjai Gytis Paulauskas (KF „Egnatia“, Albanija), Fedor Černych (Limasolio AEL, Kipras). 
              UAB „Lrytas“,A. Goštauto g. 12A, LT-01108, Vilnius.
             
            Įm. kodas: 300781534
            Įregistruota LR įmonių registre, registro tvarkytojas: Valstybės įmonė Registrų centras 
            lrytas.lt redakcija news@lrytas.lt
            Pranešimai apie techninius nesklandumus pagalba@lrytas.lt 
                  Atsisiųskite mobiliąją lrytas.lt programėlę
                 
                  Sekite mus:
                