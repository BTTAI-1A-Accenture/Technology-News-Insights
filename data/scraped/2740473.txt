Służby prasowe KGHM poinformował w komunikacie, że w piątek w Zakładach Górniczych Polkowice–Sieroszowice doszło do wypadku. "W wyniku prac prowadzonych na powierzchni kopalni wypadkowi uległ pracownik na stanowisku ślusarz. Mimo szybkiej akcji reanimacyjnej nie udało się uratować mężczyzny. Ślusarz, który zginął tragicznie, był mieszkańcem Głogowa. Pracował w ZG Polkowice-Sieroszowice od 2021 roku. Miał 33 lata" — napisano w komunikacie. Dalsza część tekstu pod wideo. Niezwłocznie została powołana komisja do wyjaśnienia wszystkich okoliczności wypadku. Decyzją Tomasza Zdzikota, prezesa zarządu KGHM została wprowadzona trzydniowa żałoba we wszystkich oddziałach spółki. "Bezpieczeństwo pracowników jest dla Zarządu KGHM Polska Miedź bezwzględnym priorytetem. Każdy wypadek, każdy poszkodowany pracownik, a szczególnie każda ofiara śmiertelna to tragedia. Rodzinie, przyjaciołom i znajomym tragicznie zmarłego składamy wyrazy głębokiego współczucia" — czytamy w komunikacie.