Šį ketvirtadienį LFF būstinėje ištraukti futsal taurės antrojo etapo burtai, kurie 16 komandų suskirstė į aštuonias poras. Priminsime, kad prie šešių pirmojo etapo nugalėtojų šiame etape prisijungė 10 A lygos komandų. „Noriu pasveikinti komandas, patekusias į stipriausiųjų taurės varžybų šešioliktuką. Iš tikrųjų, džiugina dalyvaujančių komandų geografija – turėsime komandas net iš septynių skirtingų apskričių. Komandoms lieka du žingsniai iki finalo ketverto, palinkėsiu gražioje ir sąžiningoje kovoje stipriausioms komandoms tuos žingsnius žengti“, - sakė Lietuvos salės ir paplūdimio asociacijos direktorius Karolis Dieninis. Dabartiniam taurės savininkui Jonavos „Vikingų“ klubui burtai lėmė „Radviliškio“ barjerą. Aštuntfinalio etape dar dvejose rungtynėse žais A lygos ekipos – „Kauno Žalgiris“ su „Širvintomis- VGTU Vilkai“ bei „Panevėžys“ ir Vilkaviškio „Bruklinas“. Dar vienos įdomios rungtynės numatomos sostinėje. Čia susikaus „Akto“ ir „Turbotransfers“ klubai. Galime prisiminti, kad būtent „Aktą“ A lygoje pakeitė „Penalty.lt“, kuris ilgainiui tapo „Turbotransfers“ klubu. Visos aštuonerios rungtynės turi būti sužaistos iki sausio 22 dienos. Visos poros: Kybartų „Sveikata“ – „Gargždų pramogos“ „Kauno Žalgiris“ – „Širvintos-VGTU Vilkai“ Vilniaus „Aktas“ – Vilniaus „Turbotransfers“ „Panevėžys“ – Vilkaviškio „Bruklinas“ Vilniaus VDA – Panevėžio rajono „Dembava“ Jonavos „Vikingai“ – „Radviliškis“ Kauno „Inter“ – Mažeikių VIP Panevėžio „Ekranas“ – „Saulės kraštas“ 
© Informaciją be sutikimo platinti draudžiama
 Arba