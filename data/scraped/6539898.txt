Näe tärkeimmät uutiset täydennettynä sinulle valikoidulla sisällöllä. Lue lisää Kälviäinen ei juuri ehtinyt jäädä surkuttelemaan tilannetta, vaan suuntasi suoraan tapahtuneen jälkeen seuraavaan jumalanpalvelukseen, Simpeleen kirkolle. – Saarna oli menossa, kun palohälytin alkoi soida, kertaa Timo Kälviäinen. Kälviäinen on Ruokolahden seurakunnan kappalainen, joka oli tänä aamuna käsittelemässä jouluaamun jumalanpalveluksen puheessaan jouluevankeliumia, kun kirkossa syttyi tulipalo. – Palovaroitin ei ehtinyt soida kauaakaan, kun aloin antamaan ohjeita kirkosta poistumiseen. – Näin pääovilla savua. Lue lisää: Palaneesta Rautjärven kirkosta jäljellä enää rauniot – epäily ilki­vallasta Kälviäinen kertoo ohjanneensa yhdessä jumalanpalveluksessa avustaneen suntion kanssa ihmisiä ulos puukirkosta. – Suntio auttoi alaovella ja minä annoin saarnatuolista ohjeita. Ilta-Sanomien haastattelema Salme kertoi olleensa Rautjärven kirkossa eilen jouluaattohartaudessa, jossa arvioi osallistujia olleen noin 200. Lue lisää: 84-vuotias Salme ei ole uskoa Rautjärven kirkon tuhoa: ”Tämä on shokki” Kappalaisena kolme vuotta Ruokolahden seurakunnassa työskennellyt Kälviäinen oli toimittamassa myös eilistä hartautta. – Joo eilen oli paljon porukkaa, tänään ei niin kauheasti. Näin kauniilta Rautjärven kirkko näytti sisältä eilen jouluaaton hartaudessa. Kuva: Lukijan kuva Jouluaamun jumalanpalveluksessa oli Kälviäisen mukaan noin 30-40 kuulijaa. Tilannetta Kälviäinen kuvaa kahdella sanalla. – Shokki ja järkytys. Ei tässä ole ehtinyt vielä asiaa kauheasti ajatella. – Ehkä järkytys kuvaa tilannetta parhaiten. Kälviäinen ei juuri ehtinyt jäädä surkuttelemaan tilannetta, vaan suuntasi suoraan tapahtuneen jälkeen seuraavaan jumalanpalvelukseen, Simpeleen kirkolle. Seuraavaksi Kälviäinen kertoo suuntaavansa Rautjärven kirkolle – tai sinne, mitä siitä on enää jäljellä. Palon syttymissyytä Kälviäinen ei lähde spekuloimaan.