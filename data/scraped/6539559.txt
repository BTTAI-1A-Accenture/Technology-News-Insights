Näe tärkeimmät uutiset täydennettynä sinulle valikoidulla sisällöllä. Lue lisää IS seurasi Tapparan kultajuhlia. Tampere on tänä keväänä sinioranssi. Kuva: Lassi Rinne Jääkiekon Suomen mestaruuden torstaina varmistanut Tappara järjestää hulppeat kultajuhlat vanhan kotiareenansa Hakametsän jäähallin parkkialueella lauantaina kello 16 alkaen. Kuva: Lassi Rinne IS seuraa juhlia paikan päällä ja välittää tunnelmia karnevaalien päänäyttämöltä Tampereelta.  Kuva: Lassi Rinne Tapparan toiseen perättäiseen mestaruuteen torjunut Christian Heljanko ilmoitti juhlissa jatkavansa Tapparassa ainakin seuraavan kauden. Pian Heljangon jälkeen lavalle saapunut Joni Tuulola kertoi myös jatkavansa Tappara-paidassa. Tuulola intoutui myös räppäämään SuperStefun kanssa. Kuva: Lassi Rinne Tapahtuman päätähti on luonnollisesti kultaa huuhtonut kiekkojoukkue, mutta yleisöä viihdytetään monella muullakin tavalla. Paikan päällä esiintyvät muiden muassa hittikappale Villieläimen tulkitsija Ramses II ja metalliyhtye Battle Beast, Tappara kertoi tiedotteessaan. Tappara voitti Pelicansin SM-liigan finaalisarjassa otteluvoitoin 4–1. Torstain viides ja ratkaiseva kohtaaminen oli äärimmäisen dramaattinen. Pudotuspelien arvokkaimmaksi pelaajaksi arvostettu Veli-Matti Savinainen tasoitti ottelun 4–4:ään vain sekunti ennen varsinaisen peliajan päätöstä. Voittomaalin jatkoajalla naulasi ruotsalaishyökkääjä Marcus Davidsson. Mestaruus oli kirvesrinnoille toinen perättäinen. Jani Koskinen (oik.) ja Mikko Kangasjärvi esittivät Tappara-kannattajien suosikkikappaleen Tappara on terästä. Kuva: Lassi Rinne