Un locale di marina centro a Rimini, riapre i battenti dopo diverso tempo con una nuova gestione. E per creare il nuovo logo ha scelto non professionisti affermati ma i professionisti di domani grazie a una collaborazione col Liceo Serpieri.

L’Ombelico di piazzale Kennedy rinasce, grazie agli imprenditori Marina Nanni e Tommaso Della Motta, che per il logo hanno scelto di affidarsi agli studenti dell’indirizzo artistico del liceo Serpieri per poi premiarli con borse di studio. Il logo premiato porta la firma di Margherita, una studentessa che ha svolto un vero lavoro professionale, tra digitale e cartaceo, tra marketing e psicologia. Per gli altri loghi realizzati dai ragazzi si sta pensando a un’esposizione.