
By 
Mwandishi Wetu
 Mwananchi Communications Limited Kutojiamini, kukosa elimu ya uongozi, kukosa uzoefu, kutoaminika, kudharaulika, makundi rika na matumizi ya dawa za kulevya ni miongoni mwa changamoto zinazotajwa na baadhi ya vijana jijini  Mwanza. Kutojiamini, kukosa elimu ya uongozi, kukosa uzoefu, kutoaminika, kudharaulika, makundi rika na matumizi ya dawa za kulevya ni miongoni mwa changamoto zinazotajwa na baadhi ya vijana jijini Mwanza kuwakosesha fursa ya uongozi kwenye jamii. Wakizungumza Septemba 2, 2023 wakati wa semina ya siku tatu ya kuangalia ushiriki wa vijana katika uongozi iliyoandaliwa na Shirika la WoteSawa Butimba jijini Mwanza, vijana hao wamesema sababu hizo ndiyo kiini cha wengi wao kutoshiriki katika uongozi. “Unakuta kijana anachukuliwa poa kwamba hawezi kuwa kiongozi…wanadharau kazi yake, mfano kijana aliyemaliza chuo kikuu au cha kati akakosa ajira anapoamua kuingia kwenye siasa anaonekana kama ameenda kutafuta maslahi yake binafsi na siyo kwenda kuongoza jamii na kuleta mabadiliko chanya,” amesema Tatu Nehemia Ramadhan Hassan amesema kingine kinacho wakwamisha ni kujiunga kwenye makundi yasiyofaa mbele ya jamii yanayojihusisha na matumizi ya dawa za kulevya na ulevi ambavyo yanapoteza muelekeo wa kijana na kujihusisha na uhalifu. Akitoa mafunzo kwa vijana hao, Mkufunzi kutoka Chuo cha Mtakatifu Agustino (Saut) ndaki ya Mwanza, Shukuru Paul amesema namna bora ya kutatua changamoto hizo ni taasisi mbalimbali na vyama vya siasa kuhakikisha vijana wanapata maarifa ya uongozi, kutengeneza mazingira ya wao kutoa maoni yao na kujenga hoja nzito. Pia kuweka utaratibu wa kupokezana vijiti vya uongozi na vijana wenye mchango chanya katika jamii kuwezeshwa ikiwamo ubunifu wa vitu mbalimbali na mikopo nafuu itakayowasaidia kufanya kampeni kugombea nafasi mbalimbali za uongozi katika jamii zao. “Tumeona tuwachukue vijana hawa wanaochukuliwa poa wapate nafasi ya kutoa maoni yao lakini pia wenye uthubutu wawezeshwe ili wachukue hatua za uongozi na kupeleka hoja zao, tunaona kabisa uthubutu huo wanao japokuwa kuna changamoto chache tu za kutojiamini kwahiyo tunawekeza nguvu zetu kuhakikisha vijana hawa wanapiga hatua,” amesema Paul Kwa upande wake, Msimamizi Msaidizi wa miradi kutoka Wotesawa, Ester Petro amesema semina hiyo imewakutanisha vijana 40 kutoka kata za Mahina na Buhongwa jijini Mwanza na kuwapa elimu itakayowasaidia kuthubutu kuwania nafasi za uongozi kwenye jamii zao. “Mwakani (2024) tutakuwa na uchaguzi wa Serikali za mitaa na vijana ni sehemu ya kuwekeza ili waweze kuonyesha matokeo kwa kuwa tunaamini wana nguvu na teknolojia inapokua wanakua nayo hivyo  tunaamini wana uelewa mkubwa na tunatamani serikali zetu za mtaa ziwe na ubunifu tuwe na uwezo wa kuleta mawazo mapya kutoka kwa vijana,” “Ndiyo maana tunaleta vijana pamoja tuwape elimu na katika kundi hilo la vijana kuna wafanyakazi wa majumbani ambao pia ni kundi maalum ambalo ni muhimu sana kwa uongozi sababu ni kundi ambalo limesahaulika na watu wanalichukulia kwamba haliwezi kushiriki kwenye uongozi na halina mawazo chanya,” amesema Ester Imeandikwa na Kelvin Michael 
Tumekufikia.
Mara kwa mara tunaangalia namna ya kuboresha habari zetu. Tufahamishe nini ulichopenda na nini tuboreshe.
 
Watu wanne wanaotuhumiwa ‘kutumwa na afande’ kumlawiti na kumbaka binti mkazi wa Yombo Dovya, jijini Dar es Salaam leo Jumatatu Agosti 19, 2024 wamefikishwa mahakamani na kusomewa mashtaka mawili. 
Inspekta Jenerali wa Polisi nchini (IGP), Camilius Wambura amemhamisha Kamanda wa Polisi Mkoa wa Dodoma (RPC), Theopista Mallya na nafasi yake kurithiwa na George Katabazi, huku jeshi hilo... 
Waliokamatwa kwa kosa la kumlawiti na kumbaka binti huyo ni Clinton Damas jina maarufu Nyundo, Praygod Mushi, Amini Lema na Nikson Jakson. 
If you have an Ad-blocker please disable it and reload the page or try again later.
 
Nation Media Group © 2024
