Näe tärkeimmät uutiset täydennettynä sinulle valikoidulla sisällöllä. Lue lisää Yleisurheilutähti Khaddi Sagnia otti viime kesänä kantaa bikinikuvista saamaansa palautteeseen. Khaddi Sagnia Rooman timanttiliigan kilpailussa. Kuva: CIRO DE LUCA / Reuters Julkaisemme vuodenvaihteessa uudelleen lukijoita vuonna 2022 kiinnostaneita juttuja. Tämä juttu on julkaistu ensimmäistä kertaa 15. kesäkuuta. Yleisurheilun maailmanmestaruuskilpailut alkavat heinäkuun puolessa välissä Eugenessa. Kisojen yksi potentiaalisimmista mitalikandidaateista on ruotsalainen pituushyppääjä Khaddi Sagnia, 28. Tähtihyppääjä on tottunut olemaan esillä ja näkyvillä.  Hän on voittanut nuorten olympiakultaa 2010 kolmiloikassa ja EM-pronssia pituushypyssä viime vuoden hallikisoissa. Menestys on tuonut hänelle yli 300 000 seuraajaa Instagramissa. Göterborgilainen saa usein kannustavia sanoja uusien julkaisujensa kommenttikenttiin, mutta etenkin bikinikuvat tuntuvat ajoittain aiheuttavan närää. – Minä rakastan käyttää bikineitä! Minä voin pitää niitä omassa olohuoneessani, mutta sitten on aina joku itsestään epävarma nainen, joka kirjoittaa minulle siitä. Ei sinun tarvitse käyttää bikinejä, mutta anna minun! Miksi se vaivaa sinua niin paljon? Sagnia kommentoi GP:lle. Sagnian mukaan suurin osa kielteisistä kommenteista tulee naisilta.  Hän ei ole kokenut kommentteja niin ikäviksi, että niistä olisi tarvinnut ilmoittaa poliisille.  Nainen on löytänyt Expressenin mukaan hyvän tavan käsitellä ikäviä kommentteja: kun Sagnia vastaa ikävään kirjoitukseen, kommentoijasta tulee nopeasti ystävällinen. – Ei pitäisi antaa negatiivisten asioiden vaikuttaa päivääni. Se on niin turhaa. Sitä paitsi tämä on minun käyttäjätilini, julkaisen tänne haluamaani materiaalia. Se siitä. Sagnian pituushyppyennätys on 695. Eugenen MM-kisaraja on 682. Sagnia hyppäsi Rooman timanttiliigassa naisten pituushyppykisan kuudenneksi tuloksellaan 666.