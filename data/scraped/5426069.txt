 Activitatea de radiologie intervențională la Spitalul Județean de Urgență „Sfântul Ioan cel Nou” Suceava împlinește în acest an 10 ani de existență. Încă din primii ani, doctorul Mihai Crețeanu și echipa sa au făcut împreună cu doctori din țară și străinătate primele proceduri complexe de neuroradiologie intervențională. De asemenea, echipa multidisciplinară de îngrijire a piciorului persoanei cu diabet a reușit în acești ani să reducă la jumătate numărul de amputații  majore la pacienții cu diabet, a informat purtătorul de cuvânt al spitalului, dr. Dan Teodorovici, printr-un comunicat de presă transmis de Compartimentul de Radiologie Intervențională. Potrivit comunicatului, dotarea „de excepție”, integrată, „unică în România”, realizată atât prin finanțare de la Academia de Științe Medicale, cât și din fondurile proprii ale spitalului, au făcut ca Spitalul Județean de Urgență Suceava să devină „centru de referință național în tratamentul minim invaziv al ischemiei critice periferice la persoana cu diabet și nu numai”, iar renumele Compartimentului de Radiologie intervențională al spitalului a depășit granițele țării. În august 2021 spitalul sucevean a devenit primul spital județean din Regiunea Moldovei și din România care asigura 24/24 ore, 7/7 zile tratamentul endovascular în accidentul vascular ischemic acut, prin includerea în acțiunea prioritate AP- AVCAc în patru tipuri de intervenții: fibrinoliza intraarterială, trombectomie/tromboplastie, angioplastie percutană cu stent pentru disecții arteriale acute artere cervicale și embolizare pentru anevrisme rupte (simplu, cu balon stent, Stent Flow diverter). Actuala echipă de la Radiologie intervențională este formată din trei medici specialiști cu competență radiologie intervențională- dr. Cătălin Lulciuc, dr. Alexandra Husar și dr. Mihai Crețeanu Jr., doi medici rezidenți - dr. Ionel Coruga și dr. Gabriel Mircea, și șase asistenmți medicali, asigurând urgențele în accidentul vascular ischemic acut, patologia hemoragică, în urma traumatismelor și din cauze oncologice, patologia trombotică acută - tromboza venoasă profundă sau nonvasculară - puncții, drenaje, biopsii pentru o populație de peste 1,5 milioane de locuitori, respectiv județele Suceava, Botoșani, Neamț și Iași. „Ca o încununare a tuturor eforturilor depuse în ultimii 10 ani, la sfârșitul lunii martie Societatea de Neuroradiologie și Radiologie Intervențională din România (SNRIR), în parteneriat cu Academia de Știinte Medicale, Universitatea de Medicină și Farmacie „Grigore T. Popa” din Iași și Spitalul Județean de Urgență Suceava,  a organizat cel de-al doilea simpozion regional multidisciplinar de tehnici minim invazive, în cadrul celei de-a XII-a Conferinţe SNRIR”, se arată în comunicat. În cadrul acestei manifestări științifice, prof. univ. dr. Gheorghe Iana, președintele SNRIR și academician prof.univ. dr. Radu Deac au apreciat „performanța și dedicarea echipei de radiologie intervențională de la Spitalul Județean Suceava”. La sesiunea de comunicări științifice au prezentat lucrări medicii suceveni dr. Dimitrie Siriopol, la sesiunea de acces vascular dedicată pacienților dializați, dr. Tatiana Bardan, medic coordonator acțiunea prioritară AVC (AP-AVC), la sesiunea de neuroradiologie intervențională, dr. Cătalin Lulciuc și dr. Ionel Coruga, la sesiunea de managementul durerii și dr. Gabriel Mircea, la sesiunea dedicată rezidenților. Monitorul de Suceava nu este responsabil juridic pentru conţinutul textelor de mai jos. Responsabilitatea pentru mesajele dumneavoastra vă revine în exclusivitate. Timpul de 60 zile în care puteaţi posta comentarii pe marginea acestui articol a expirat. 
 Un tur de scrutin 
 Două tururi de scrutin 
 Nu știu / Nu mă interesează
 Medicina Muncii Jupânu` RadioTop Suceava suceava.online Tenis Paul Videograf Cinema Suceava Cosmetică