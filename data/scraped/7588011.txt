Tunisha Sharma Case | అలీబాబా దస్తాన్‌ ఏ కాబుల్‌ టీవీ సీరియల్‌ ఫేమ్‌ తునిషా శర్మ ఆత్మహత్య కలకలం సృష్టించింది. నటి ఆత్మహత్య కేసులో టీవీ సీనియర్‌ నటుడు, ఆమె మాజీ ప్రియుడు షీజాన్‌ ఖాన్‌ను అరెస్టు చేశారు. తునిషా ఆత్మహత్యకు అతనే కారణమని కుటుంబీకులు పోలీసులకు ఫిర్యాదు చేయగా.. అతన్ని పోలీసులు అరెస్టు చేసి రిమాండ్‌కు తరలించారు. అప్పటి నుంచి జైలు జీవితం గడుపుతున్న షీజాన్‌కు ఎట్టకేలకు మహారాష్ట్ర కోర్టు ఊరట కలిగించింది. ఈ కేసులో శనివారం బెయిల్‌ మంజూరు చేస్తూ్ ఉత్తర్వులు జారీ చేసింది. గతేడాది డిసెంబర్‌ 25న షీజాన్‌ను అరెస్టు చేశారు. ఆ తర్వాత పలు సార్లు అధికారులు విచారించారు. ఈ క్రమంలోనే బెయిల్‌ కోసం ఆశ్రయించగా.. పాల్ఘర్‌ జిల్లాలోని కోర్టు బెయిల్‌ ఇస్తూ ఉపశమనం కల్పించింది. గతేడాది డిసెంబర్‌ 24న పాల్ఘర్‌ వసాయి ప్రాంతంలో అలీబాబా దస్తాన్‌ ఏ కాబుల్‌ టీవీ సీరియల్‌ సెట్‌లో తునీషా శర్మ (21) ఉరి వేసుకొని ఆత్మహత్య చేసుకున్నది. తునీషా శర్మ తల్లి వనిటా తన కుమార్తె ఆత్మహత్య షీజాన్‌ కారణమని ఆరోపించింది. ఆ తర్వాత షీజాన్‌ను పోలీసులు అరెస్టు చేశారు. పలుస్లారు బెయిల్‌ కోసం కోర్టును ఆశ్రయించగా.. తిరస్కరించింది. షీజాన్‌, తునిషా రిలేషన్‌లో ఉన్నారని, కానీ ఆత్మహత్యకు 15 రోజుల ముందు విడిపోయారు. పెళ్లి చేసుకుంటానని నమ్మించి మోసం చేశాడని, హిజాబ్‌ ధరించడంతో పాటు మతం మారాలని, ఉర్దూ నేర్చుకోవాలని ఒత్తిడి తెచ్చినట్లు తునిషా తల్లి ఆరోపించింది. # 8-2-603/1/7,8&9, Krishnapuram,
                            Road No. 10, Banjara Hills,
                            Telangana - 500034.
                            Phone: +91 40 2329 1999 Website:  +91-40-23291163
                            digitalsales@tppl.news Print Edition:
                            04023291103, 04023291122 The content of this site are © 2024 Telangana Publications pvt. Ltd