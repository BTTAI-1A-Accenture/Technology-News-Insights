Det blev en lång och ganska varm tävlingsdag och det var många nerver som spelade spratt. Så även på de båda Landskrona gymnasterna. – Liusiya inledde med ett bollprogram som inte stämde på något plan och det blev en katastrofalt låg poäng. I kägel momentet gick det betydligt bättre och både siffror och humöret rätade upp sig på henne, berättar Jenny Engdahl i Landskrona Kvinnliga GF. Sofie Bonde gjorde lite omvänt. Ett bra bollprogram byttes ut mot ett kägelprogram som nästan endast innehöll tappade käglor. – Båda gymnasterna hamnade på blygsamma placeringar och fick därmed inte genomföra de två avslutande programmen som de 12 bäst placerade gymnasterna har rätt till. För fjärde gången i rad stod Uppsalas Alva Svennbeck som en välförtjänt segrare och SM mästarinna. Uppsala, som för övrigt tog hand om samtliga individuella medaljer både i mångkamp och grenfinaler. – Det är bara att gratulera! Nu blir det lite vila och återhämtning för gymnasterna i LKGF innan vi satsar vidare mot ny säsong och nya utmaningar, avslutar Jenny Engdahl. Visste du att Gymnastikförbundet är en av Sveriges största idrottsorganisationer med cirka 225 000 aktiva medlemmar i 990 föreningar över hela landet. Svensk Gymnastik möjliggör för alla att träna, tävla och uppleva rörelseglädje.   Gamla Kyrkogatan 21,
261 31 Landskrona info@landskronadirekt.com
eller ring 070 – 65 24 291 Kontakta Kary Persson, 070 – 65 24 290 Landskrona Direkt är registrerad som databas hos Myndigheten för radio och tv. 
Landskrona Direkt ringer från mobilen via SST Net, den lokala mobiloperatören
www.sstnet.se. Skriv in sökordet nedan och tryck på Enter eller Sök På www.landskronadirekt.com använder vi nödvändiga kakor för att webbplatsen ska fungera på ett bra sätt för dig. Vi använder också kakor för webbanalys så vi kan förbättra vår webbplats.