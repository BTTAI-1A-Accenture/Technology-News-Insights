Kannan ni mkurugenzi wa Hospitali ya Saratani na Kituo cha Utafiti cha Cachar kilichopo katika jimbo la Assam. Anatoa bure matibabu, chakula na malazi, pamoja na programu za  huduma za uangalizi wa nyumbani kwa watu wenye mahitaji. Chini ya uongozi wake, hospitali hiyo imepanuka na kuwa kituo kamili cha huduma ya saratani kinachohudumia karibu wagonjwa 20,000 kwa mwaka. Kannan aliiambia NHK kwenye mahojiano kwamba "Chochote kinachohitajika kumtibu mgonjwa, iwapo watu hawana rasirimali, tunapaswa kufanya jitihada ili kuzipata. Lakini mtu yoyote hapaswi kunyimwa huduma za afya." Kannan, daktari mwenye umri wa miaka 59 aliacha kazi yake katika taasisi moja inayoongoza ya saratani ya huko Chennai mnamo mwaka 2007 na kujiunga na kituo kidogo kwa wakati huo kilichokuwa maeneo ya mbali kabisa ya nchi hiyo. Hospitali iliyokuwa karibu, ilikuwa umbali wa kilomita 350. Taasisi ya Tuzo ya Ramon Magsaysay ilipongeza huruma ya Kannan ya  kukuza huduma za matibabu za saratani zinazowaheshimu wagonjwa na kuwapatia matumaini mamilioni ya watu wa eneo hilo. Kuna watu wengine watatu waliopokea tuzo hiyo kwa mwaka huu. Eugenio Lemos ni mwanaharakati wa mazingira na mwimbaji-mtunzi wa nyimbo huko Timor-Leste, zamani Timor Mashariki. Anakuza kilimo cha kudumu - kilimo endelevu ambacho kinasisitiza uhusiano wa kuwajibika kati ya asili na watu. Mwanaharakati wa masula ya amani wa Ufilipino, Miriam Coronel-Ferrer alitambuliwa kwa jukumu lake kama mpatanishi mkuu wa serikali ya Ufilipino katika kufikia makubaliano na Jumuiya ya Ukombozi wa Kiislamu ya Moro mnamo mwaka 2014. Pia alisaidia jitihada za upatanishi katika nchi kama Afghanistan na Myanmar. Mwalimu nchini Bangladesh, Korvi Rakshand anayesaidia uwezeshaji vijana kwa kuwapatia elimu bure watoto wanaokabiliwa na hali ngumu za kimaisha kupitia shule za kitamaduni na za mitandaoni. Jina la taasisi yake ni JAAGO, kumaanisha âamkaâ kwa Kibangla. Imefikia wanafunzi 30,000 na zaidi ya madarasa 200 na imekua hadi kuwa miongoni mwa mashirika makubwa ya elimu yasiyo ya kujipatia faida  nchini humo. Hafla ya utoaji tuzo hiyo imepangwa kufanyika Novemba 11 jijini Manila nchini Ufilipino.