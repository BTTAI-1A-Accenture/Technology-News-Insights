 
   IL FUTURO DELL’ARCHITETTURA È BELLEZZA E MATERIALI SOSTENIBILI: ALL’EVENTO ROMANO DIASEN PROFESSIONISTI DI TUTTO IL MONDO
L’azienda di Sassoferrato ha organizzato una due giorni a Roma dedicata ad architetti e ingegneri. Il programma, ricco di iniziative, ha visto momenti di formazione, workshop, tavole rotonde e una cena speciale dedicata alle Marche e al Marchese del Grillo e poi, una visita
speciale alle bellezze nell’Urbe.
SASSOFERRATO (AN)- I nuovi orizzonti dell’architettura e il ruolo fondamentale dei materiali sostenibili nel settore delle costruzioni. Professionisti di tutto il mondo a confronto nella due giorni romana organizzata da Diasen – azienda di Sassoferrato specializzata nella produzione di soluzioni per il comfort sostenibile degli edifici-, in collaborazione con la rivista di architettura The Plan.
L’interessante evento “Progettare il benessere: il comfort sostenibile tra funzionalità e bellezza” si è tenuto giovedì 12 e venerdì 13 ottobre nella Capitale. Il programma, ricco di iniziative, ha visto momenti di apprendimento e di formazione, workshop, tavole rotonde e una cena speciale dedicata al rapporto tra Roma e le Marche attraverso la figura del Marchese Onofrio del Grillo di Fabriano e poi, una visita speciale alla città eterna. La prima giornata si è svolta giovedì pomeriggio presso l’Acquario Romano, oggi sede dell’Ordine
degli Architetti di Roma, alla presenza di relatori di spicco: Diego Mingarelli, presidente Diasen; gli architetti Massimo Alvisi, João Luís Carrilho da Graça, Guendalina Salimei, e Francesco Asdrubali, professore Università Roma Tre. A seguire una tavola rotonda moderata da Chiara Tonelli, docente Università Roma Tre, sul tema del comfort come base di una progettazione in cui la vivibilità degli spazi si connette alla scelta dei materiali sostenibili. Il workshop ha visto invece impegnati una trentina di architetti, protagonisti di un’esperienza applicativa di decorazione con la pittura decorativa Decork Mediterraneo, a base di sughero e argilla.
«L’Acquario Romano è stato lo scenario perfetto e suggestivo di una giornata straordinaria in cui, assieme ad alcuni noti interpreti dell’architettura italiana e internazionale, abbiamo analizzatole grandi linee di tendenza del mondo dell’abitare e del costruire- ha dichiarato Diego Mingarelli, presidente Diasen-. La sfida è quella di un’ architettura intesa come veicolo di bellezza diffusa. E la
bellezza nasce dai materiali naturali che hanno un’anima, dalla salubrità degli spazi e dalla capacità di proporre una visione innovativa del comfort sostenibile. Roma è una piazza impegnativa e siamo riusciti a mettere i nostri temi al centro di una riflessione alta e di una prospettiva di valore».
Circa 200 i professionisti, tra architetti e ingegneri, provenienti da Roma e da tutta Italia con una significativa delegazione di professionisti provenienti da Danimarca e Spagna che hanno partecipato all’incontro. Il meeting è stato trasmesso anche in streaming con circa 500 persone collegate da Singapore, Emirati Arabi, Croazia, Grecia, Irlanda e Inghilterra. L’evento si è concluso con una cena dedicata alle Marche nel parco dell’Acquario Romano. In tavola i piatti e le pietanze preferite dal Marchese Onofrio del Grillo, dignitario pontificio di
Fabriano reso celebre dalla grande interpretazione di Alberto Sordi. Venerdì 13 ottobre, invece, circa 80 professionisti hanno trascorso la giornata alla scoperta delle meraviglie architettoniche di Roma. Prima la visita alla Domus Aurea, poi al Colosseo, ai Fori imperiali, alla Chiesa di San Luigi dei Francesi per ammirare le opere del Caravaggio e, infine, a Trastevere dove la due giorni si è conclusa con un momento conviviale in un noto locale della zona. CS    
   san francesco d’assisi
pastore e martire  
Powered By WPS Visitor Counter