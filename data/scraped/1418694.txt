Titolo speciale per Laura Chiatti e Marco Bocci. I due attori, marito e moglie, hanno ricevuto la cittadinanza onoraria da parte del Comune di Magione, in provincia di Perugia. Il sindaco Giacomo Chiodini ha conferito loro questo titolo, sostenendo che è stata: «una decisione che ha visto l'unanimità del consiglio comunale specchio del sentimento di amicizia, stima e considerazione verso di loro». Su Instagram, dopo la cerimonia, Laura ha scritto un post di ringraziamenti: «Grazie a tutto il consiglio comunale, in particolare modo al sindaco, che oltre ad essere un grande professionista, è soprattutto per me un amico davvero speciale».  Leggi anche > Arisa si sfoga su Instagram: «Sono stanca di rincorrere un amore che non esiste. Voglio fregarmene e sorridere» Laura Chiatti ha sempre vissuto nella frazione di Villa di Magione dove ancora ci sono i familiari e molti amici. Bocci è invece originario di Marsciano. «Due persone - ha detto ancora il sindaco Chiodini - che sono state in grado, singolarmente e in coppia, di compiere un percorso professionale e artistico straordinario. Laura, che è cresciuta a Magione, partendo dal piccolo paese di Villa ha realizzato, fin dalla sua adolescenza, un cammino nel mondo dello spettacolo che nessuno avrebbe potuto immaginare vedendola esibirsi da ragazzina sui palchi delle nostre feste paesane. Un successo conquistato con tenacia determinazione grinta e passione». Un post condiviso da Laura Chiatti (@laurachiatti82) 
I due attori hanno ricordato alcuni momenti della loro vita, tra cui il modo in cui si sono visti la prima volta, oltre venti anni fa durante una campagna pubblicitaria. Poi il nuovo incontro a cui ha fatto seguito il matrimonio e la nascita dei due figli, Pablo ed Enea. «Le nostre radici sono la cosa più importante - hanno detto i due attori - una scelta che abbiamo condiviso da subito e resa possibile anche dalla centralità di questa regione e dalla vicinanza a Roma che ci permette tranquillamente di spostarci per lavoro per poi tornare a casa nei fine settimana».  Un post condiviso da Laura Chiatti (@laurachiatti82)