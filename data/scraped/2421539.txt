TEATRO Il Teatro Colosseo presenta la nuova stagione 23-24 a pochi giorni dalla chiusura di quella precedente, forte dell’entusiasmo di un’accoglienza straordinaria da parte del pubblico. L’anno appena trascorso, il primo normale eppure figlio di uno scenario stravolto e rinnovato, ha visto il Teatro Colosseo al centro di un grandissimo successo: con quasi 80 titoli programmati e 119 giornate di apertura si sono registrate nella sala di via Madama Cristina 155.533 presenze per una media di 1.307 spettatori a recita. Sono stati 826 gli artisti che, soli o in compagnie, hanno calcato il palcoscenico del Teatro, 750 i tecnici e le maestranze che hanno permesso loro di andare in scena. E per ogni sera di spettacolo 16 addetti del Teatro hanno aperto le porte, garantito l’accoglienza del pubblico, la biglietteria, la tecnica. Il sito è stato visitato da 233.000 persone, per quasi 2.000.000 di impressions e ha oltre 52.000 utenti registrati, i profili social sono in costante crescita (oltre 20.000 fan su Facebook e oltre 4.000 su Instagram), così come il senso di una comunità che cresce intorno e dentro il Teatro. Curiosità: in un anno così ricco sono stati 12.600 i caffè e quasi 15.500 le bottigliette d’acqua servite al pubblico. Ecco allora che il Teatro diretto da Claudia Spoto annuncia per il 23-24 un cartellone già ricchissimo che promette di popolarsi ancora: a oggi sono 47 i titoli da settembre a maggio con il meglio della musica, spettacoli italiani e internazionali, danza, teatro, one man show, stand up comedy, danza, i musical più prestigiosi. Il primo appuntamento della nuova stagione sarà una grande festa. Il 15 settembre il Teatro Colosseo aprirà le porte del foyer per un momento di condivisione, fra musica e proiezioni, con il pubblico e con gli addetti ai lavori: un debutto all’insegna del divertimento, dell’allegria, dello stare insieme. Perché sempre di più il Teatro possa essere lo spazio di una comunità di persone appassionate e desiderose di stare insieme, nel segno dello spettacolo dal vivo intelligente e di qualità. La cavalcata della stagione 23-24 si concluderà poi alla fine del mese di maggio, in un ideale ponte di amicizia e vicinanza con il nuovo spettacolo delle Nina’s Drag Queen per la regia di Sax Nicosia, neodirettore del Cine Teatro Baretti. Da sempre casa del musical, il Teatro Colosseo sceglie in questa stagione di portare a Torino le produzioni del Teatro Sistina di Roma e di Massimo Romeo Piparo. Da non perdere, la nuovissima produzione del Sistina: Mathilda(dal 16 gennaio) ovvero la storia, scritta da Roald Dahl, di una bambina straordinaria con una mente arguta e una fantasia vivace che si ribella per cambiare il corso del suo destino con risultati miracolosi. Conclude il viaggio nel musical l’atteso ritorno in teatro di Billy Elliot (dal 5 marzo): Giulio Scarpati e Rossella Brescia sono i protagonisti della nuova edizione di questo ormai ‘storico’ titolo basato sull’omonimo film di Stephen Daldry, e con le musiche di Elton John. Tante le proposte che esplorano il mondo della danza. Il 13 dicembre conquistano per la prima volta il pubblico del Teatro Colosseo i Trocks ovvero il balletto classico tradizionale interpretato in parodia e en travesti da Les Ballets Trokadero de Monte Carlo; arrivano dal Giappone i  ballerini hip hop della E.L Squad (9 gennaio) e dagli Stati Uniti ritorna Daniel Ezralow con il suo Open (20 febbraio). Tutte le informazioni sui  social e sul sito www.teatrocolosseo.it a partire dal 12 giugno e sui profili social del Teatro. I biglietti per gli spettacoli saranno in vendita dal 19 giugno. metronews.it – N.M.E. – New Media Enterprise s.r.l. – Viale Tito Livio 60 – 00136 Roma – Tel. 0645543269 – P. IVA 10520221002Registrazione Tribunale di Milano al n. 225/2008 – Direttore Responsabile Salvatore PuzzoPubblicità web: Azerion Italia s.r.l. – advertising@takerate.com - Via Tortona n. 37 – 20144 MilanoTel. 3396490229Pubblicità generale: Media4U s.r.l. – Tel. 0645543269 – mail media4usrl@gmail.comResponsabile del trattamento dati (D.Lgs. 196/2003): Salvatore Puzzo metronews.it – N.M.E. – New Media Enterprise s.r.l. – Viale Tito Livio 60 – 00136 Roma – Tel. 0645543269 – P. IVA 10520221002Registrazione Tribunale di Milano al n. 225/2008 – Direttore Responsabile Salvatore PuzzoPubblicità web: Azerion Italia s.r.l. – advertising@takerate.com - Via Tortona n. 37 – 20144 MilanoTel. 3396490229Pubblicità generale: Media4U s.r.l. – Tel. 0645543269 – mail media4usrl@gmail.comResponsabile del trattamento dati (D.Lgs. 196/2003): Salvatore Puzzo