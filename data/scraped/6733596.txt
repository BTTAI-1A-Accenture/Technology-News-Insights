 Dar es Salaam. Mikoa ya Morogoro na Pwani itanufaika na mradi wa mabalozi wa asili wenye kauli mbiu ya jifunze bila mipaka, hifadhi kwenye jamii ambao umeanzishwa na shirika lisilo la faida la SeedScience kwa ufadhili wa National Geographic Society. Kwa mujibu wa taarifa iliyotolewa na shirika hilo, mradi huo unafanyika kwenye mikoa hiyo ambayo inayotajwa kuwa na bioanuai nyingi lakini inakabiliwa na changamoto katika kuhamasisha jamii kuhusu mahusiano ya mazingira na masuala ya uhifadhi.  "Kwa sababu hiyo, ni muhimu kuungana na kushirikiana ili kubadili hatima ya jamii hii, lengo ni kuhusisha kila mtu, vijana, walimu na wanajamii katika juhudi za pamoja za kuongeza urithi wa asili waliokuwa nao,” imeeleza taarifa hiyo. Kimsingi, tarifa hiyo imeelezea kuwa: “Katika kipindi cha miaka miwili, timu ya wataalamu na washauri itashiriki kwenye masuala ya elimu, utafiti, hadithi na uhifadhi kwa lengo la kukuza ufahamu wa urithi wa asili na kusaidia kuimarisha bioanuai za asili.” Inaelezewa kuwa katika mpango huo, vijana watajengewa uwezo kupitia mafunzo kwa walimu 6 wa sayansi kutoka shule za sekondari, ambao watahusisha wanafunzi wapatao 300 wenye umri wa miaka 13-18 katika shughuli za elimu ya nje kwa kuzingatia mazingira yao. Pia kutakuwa na zoezi la kuhesabu spishi za wanyama waliopo katika mazingira yao (bio blitzes) ambapo wanafunzi na wanajamii watashiriki ili kupata angalau uchunguzi wa spishi 900 na kutambua spishi 300. Kwenye utafiti huo, maoni ya wanafunzi kuhusu wanyama wa porini duniani yatachunguzwa ili kuboresha maoni yao na kuwapa hisia za uwajibikaji kwa mazingira wanayoishi na kushiriki na spishi nyingi za ndani ambazo hapo awali hawakuzifahamu. Wakati kwenye hadithi, wanafunzi watapata ujuzi wa kusimulia kuhusu umuhimu wa bioanuwai ya ndani kupitia video na michoro inayolenga jamii nzima na kwenye Uhifadhi watajifunza uhifadhi wa spishi tatu za ndani. Michele Raggio, kiongozi wa mradi na rais wa SeedScience, amesema mchango mwingine muhimu utakuwa kutoka kwa timu ya watafiti wa mambo ya asili kutoka National Geographic, ambao watatoa mbinu nyingi kuhusu mradi, hivyo kuongeza athari na endelevu yake,” alisema  Ghaamid Abdulbasat, mtaalam wa mazingira na kiongozi wa Tanzania Youth Biodiversity Network. "Kupitia miradi kama hii ya elimu ya nje, wanafunzi watajifunza kwa mazingira ya kipekee ambayo yatawachochea kutaka kujifunza na kuelewa utajiri, tofauti, aina za spishi na kiwango chao cha umuhimu, pamoja na jinsi zilivyoathiriwa na uharibifu wa mazingira,” amesema Abdulbsat. Kwa upande mwingine, mpango huo utachangia kwa walimu na wanafunzi, kuwa na uzoefu ambao hawatausahau. Kwani kwa njia ya ubunifu na ushirikishaji, utawafanya waelewe uhusiano kati ya urithi wao wa asili na mabadiliko ya mazingira. 
Tumekufikia.
Mara kwa mara tunaangalia namna ya kuboresha habari zetu. Tufahamishe nini ulichopenda na nini tuboreshe.
 
Watu wanne wanaotuhumiwa ‘kutumwa na afande’ kumlawiti na kumbaka binti mkazi wa Yombo Dovya, jijini Dar es Salaam leo Jumatatu Agosti 19, 2024 wamefikishwa mahakamani na kusomewa mashtaka mawili. 
Inspekta Jenerali wa Polisi nchini (IGP), Camilius Wambura amemhamisha Kamanda wa Polisi Mkoa wa Dodoma (RPC), Theopista Mallya na nafasi yake kurithiwa na George Katabazi, huku jeshi hilo... 
Waliokamatwa kwa kosa la kumlawiti na kumbaka binti huyo ni Clinton Damas jina maarufu Nyundo, Praygod Mushi, Amini Lema na Nikson Jakson. 
If you have an Ad-blocker please disable it and reload the page or try again later.
 
Nation Media Group © 2024
