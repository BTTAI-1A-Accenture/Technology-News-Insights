Näe tärkeimmät uutiset täydennettynä sinulle valikoidulla sisällöllä. Lue lisää Prinssi William oli vitsikkäällä tuulella vieraillessaan Colchesterin sairaalassa Englannissa. Prinssi William soitti videopuhelun englantilaisen koulun oppilaille.  Kuva: Alastair Grant / AFP Englantilaisen koulun oppilaat saivat hiljattain erikoisen videopuhelun, kun erään oppilaan äiti soitti lapselleen puhelun yhdessä prinssi Williamin kanssa. Prinssi oli vierailulla paikallisessa sairaalassa ja yksi sen työntekijöistä päätti tarjota leipomiaan kuppikakkuja kuninkaalliselle vieraalle. Tiktok-palveluun ladatulla videolla kuuluu hyväntuulinen William, joka vitsailee oppilaiden kanssa. – Oletko ystävä Ed Sheeranin kanssa? Kuka on tuo tyyppi nurkassa, William kyselee viitaten punahiuksiseen oppilaaseen. Kysymys saa porukan nauramaan huvittuneena. – Äitisi syöttää minulle kakkujaan, mutta ne eivät ole kovin hyviä. Sanoin hänelle, ettei hän voittaisi leivontakilpailussa, prinssi vitsailee.  Daily Mailin mukaan oppilaat olivat ensin sanattomia, kun videopuhelussa näkyi yllättäen Walesin prinssi. Lopulta he naureskelivat rennosti yhdessä prinssin vitseille. – Emme osanneet odottaa, että hän puhuisi sillä tavalla. Sitä ei ajattele, että heidän kanssaan voisi vain vitsailla, videon kuvannut tyttö kertoo lehden mukaan.  Prinssi William ja prinsessa Catherine vierailulla Cornwallissa. Kuva: Chris Jackson / Lehtikuva Brittilehden mukaan kuninkaallinen perhe suhtautui aikoinaan nihkeästi selfie-kuviin. Rento videopuhelu viimeistään osoittaa sen, että prinssin suhtautuminen on vuosien varrella muuttunut. Rento jutustelu voi myös olla prinssin tapa tuoda hovia lähemmäksi nuorempia sukupolvia ja luoda hovista positiivisempaa kuvaa alkuvuoden kohujen jälkeen. Prinssi Harryn ja herttuatar Meghanin viimeaikaiset ulostulot ovat aiheuttaneet paljon kohua.  Kuva: ANDREW KELLY / Reuters Britannian kuninkaallinen perhe oli ison mylläkän keskellä, kun prinssi Harry julkaisi tammikuussa kohutun Varamies-muistelmateoksensa, jossa hän ruoti veljeään Williamia kovin sanoin. Kirjassaan Harry kuvailee, kuinka karua hänen elämänsä oli isoveli Williamin varjossa ja kuinka hovissa vietetty lapsuus traumatisoi hänet. 