
05 Nisan 2023 Çarşamba 10:50
ABONE OL
 İSTANBUL - Yapı Kredi, "Sevdiklerine BES" ürünüyle yeni hizmetini müşterileri ile buluşturdu. Yapı Kredi'den yapılan açıklamaya göre, banka, Bireysel Emeklilik Sistemi alanında yeni bir ürününü hizmete aldı. Bu kapsamda hayata geçirilen "Sevdiklerine BES" uygulamasıyla kullanıcılar, Yapı Kredi Mobil'de yer alan BES hediye kodu özelliğini kullanarak, sevdiklerinin bireysel emeklilik sözleşmelerine kolayca katkıda bulunabiliyor. Açıklamada konuya ilişkin görüşleri yer alan Yapı Kredi Genel Müdür Yardımcısı Serkan Ülgen, Yapı Kredi Mobil üzerinden BES için çok geniş bir yelpazede fonksiyon kullanımı sağladıklarını bildirdi. Bireysel Emeklilik Sistemi'ni tasarrufun artmasına yaptığı katkı nedeniyle oldukça önemsediklerini, Yapı Kredi Mobil'den birkaç kolay adımla ve tamamen dijital bir deneyimle "BES" ve "18 yaş altı BES" başvurularını aldıklarını kaydeden Ülgen, şu açıklamalarda bulundu: "BES sözleşmesi sahibi müşterilerimiz, fonlarıyla ilgili işlemlerini, ek katkı payı işlemlerini, ödeme aracıyla ilgili değişikliklerini yine Yapı Kredi Mobil üzerinden kolaylıkla yönetebiliyor. Yeni hayata geçirdiğimiz 'Sevdiklerine BES' uygulamasıyla müşterilerimiz, mobil uygulamamız üzerinden BES hediye kodu özelliğini kullanarak, yakınlarının bireysel emeklilik sözleşmelerine anında katkıda bulunabiliyor. Bu uygulama sayesinde müşterilerimize, tasarrufa katkı ve geleceğe yatırım niteliği taşıyan bir hediye, tebrik ve özel gün kutlaması sunmayı hedefledik. Müşterilerimizin yakınları, WhatsApp, SMS ya da e-posta kanalıyla kendilerine gönderilecek bir hediye koduyla, Yapı Kredi Mobil'e girip bu kodu kullanarak oldukça kolay bir şekilde BES'e ek katkı payı yatırabiliyor."  İLGLİ KONULAR Banka
Serkan Ülgen
WhatsApp
Yapı Kredi
 E-posta hesabınız yayımlanmayacak. Gerekli alanlar * ile işaretlenmişlerdir Yorum  İsim *  E-posta *  Kod:7957 Kodu girin  


