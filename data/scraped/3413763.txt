
26 Nisan 2023 Çarşamba 11:52
ABONE OL
 İSTANBUL - Yapı Kredi Global Banking & Finance Awards 2023'te "Türkiye'nin En İyi Özel Bankacılığı" ödülünü kazandı. Yapı Kredi'den yapılan açıklamada görüşlerine yer verilen Yapı Kredi Özel Bankacılık ve Varlık Yönetimi Başkanı Seda İkizler, Yapı Kredi Özel Bankacılık olarak müşterilerinin hayatlarına her alanda değer kattıklarını ve işlerini kolaylaştırdıklarını kaydetti. Türkiye'yi özel bankacılık ile tanıştıran banka olduklarını hatırlatan İkizler, "Hem finansal ürünlerde hem de finans dışı danışmanlık hizmetlerimizde zengin içerikli ürün yelpazemiz ile müşterilerimize özel çözümler üretiyoruz. Bununla birlikte alanında uzman kadromuzla müşterilerimizin ihtiyaçlarına tam anlamıyla cevap verecek şekilde sürekli olarak sunduğumuz hizmet ağımızı genişletiyoruz ve değişen ihtiyaçları hızla belirleyerek, hizmetlerimizi yenilikçi ve ayrıcalıklı bir bakış açısı ile sunuyoruz." ifadelerini kullandı. İkizler, şu değerlendirmelerde bulundu: "Türkiye genelinde faaliyet gösteren 15 özel bankacılık merkezimiz ile birlikte birikimlerini yatırım ürünleriyle değerlendirmek isteyen, yüksek finansal varlığa sahip müşterilerimize, deneyimli portföy yönetmenlerimiz aracılığıyla hizmet veriyoruz. Bu hizmetlerimiz sayesinde Yapı Kredi Özel Bankacılık çatısı altındaki çalışmalarımızı ulusal ve uluslararası arenada kazandığımız ödüllerle taçlandırıyoruz. Tüm bu başarılarımızı, müşterilerimizle kurduğumuz kuvvetli bağın bir simgesi olarak görüyoruz. Önümüzdeki dönemde de müşterilerimizin ihtiyaç duydukları her alanda daima yanlarında olmaya, onlara özel ayrıcalıklar sunmaya devam edeceğiz." İLGLİ KONULAR Banka
Türkiye
Yapı Kredi
 E-posta hesabınız yayımlanmayacak. Gerekli alanlar * ile işaretlenmişlerdir Yorum  İsim *  E-posta *  Kod:3359 Kodu girin  


