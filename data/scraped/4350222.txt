Brukar du hyra ut din bostad via Airbnb? Då kan du behöva betala skatt – och från och med i år är det svårare att smita ifrån den. Det beror på nya regler, rapporterar SVT. Även du som säljer prylar berörs. Förra året deklarerade cirka 77 000 personer i Sverige för uthyrning av bostad. Men Skatteverket tror att fler än så har inkomster från uthyrning. Och nu kan fler behöva betala för sig. Den som får in mer än 40 000 kronor per år på att hyra ut en privatbostad kan behöva betala skatt på intäkter över det beloppet. Även den som säljer saker som uppgår till ett visst belopp kan behöva deklarera för det. Så har reglerna sett ut länge, men det finns något som är nytt för i år: Numera måste företag inom bland uthyrning och onlineförsäljning lämna uppgifter till Skatteverket. Hyr du exempelvis ut en bostad via Airbnb eller säljer prylar på Tradera eller Blocket ska information om vad du har tjänat skickas vidare till myndigheten. Skatteverket sammanfattar på sin hemsida: ”Från och med den 1 januari 2023 ska företag som tillhandahåller vissa digitala plattformar lämna kontrolluppgifter till Skatteverket om din uthyrning eller försäljning.” – Men det krävs att företagen känner till ersättningen mellan kunderna. Handlar det bara om en annons är det inte säkert att företagen vet vilken ersättning kunden får, säger Johan Falksäter, verksamhetsutvecklare på, Skatteverket, till SVT. När det kommer till försäljning av varor måste du ha sålt vid mer än 29 tillfällen och för mer än totalt 2 000 euro för att företaget du säljer via ska vara skyldigt att lämna uppgifter till Skatteverket, skriver SVT. Det är fortfarande du som privatperson som ansvarar för att rapportera in de extrainkomster som ska deklareras. Tanken med de nya reglerna är, enligt Skatteverket, att de ska underlätta. – Vi tror det kommer betyda att fler redovisar sina inkomster och att skatteinkomsterna kan öka, säger Johan Falksäter till SVT. ■ Om du säljer prylar, som möbler och hemelektronik, enbart då och då behöver du inte betala skatt om den totala vinsten är 50 000 kronor eller mindre. ■ Har du tjänat mer än 50 000 kronor ska du ta upp det som inkomst av kapital i deklarationen. ■  Om du säljer varor mer regelbundet ska du deklarera inkomster oavsett hur mycket du tjänar på det. Du redovisar det som hobby- eller näringsverksamhet. Källa: Skatteverket  ■ Om du hyr ut din bostad, i andra hand eller via exempelvis Airbnb, kan du behöva betala skatt. ■ Du får göra ett schablonavdrag på 40 000 kronor, som är tänkt att täcka exempelvis ökade driftskostnader och extra försäkringar, från hyresintäkterna. Det gäller per bostad och år.  ■ Du får göra fler avdrag än schablonavdraget. Vilka beror på typ av bostad. För en bostadsrätt får du till exempel göra avdrag för din avgift till bostadsrättsföreningen. ■ Skatteverket har en beräkningshjälp för hur mycket skatt du ska betala på din uthyrning. ■ Från och med inkomståret 2023 ska de så kallade plattformsoperatörerna, som Airbnb och Blocket, lämna in uppgifter om uthyrare till Skatteverket. Källa: Skatteverket  Lämnade för ett år sedan: ”Det har jag sagt till många som frågat” Scott Bloomquist i flygplansolycka AI-teknik: ”Väldigt lik” • Mystisk enstöring Flyttat till Saudiarabien: ”Vi i Sverige blir matade med en bild – den stämmer inte” Miljonvärden säkrade hos Oscar Engelbert • Byrå • Båt ”Jag är förkrossad – tål det inte längre” Expressen på plats med soldaterna vid fronten  