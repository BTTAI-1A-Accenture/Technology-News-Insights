
                Ats: "I segnali positivi e le interlocuzioni avviate con i sindacati fanno ben sperare"
             Bergamo. È entrata nella fase finale la proposta di riorganizzazione della Continuità Assistenziale (ex Guardia Medica) in provincia di Bergamo: Ats e le sigle sindacali stanno ragionando insieme sulla proposta più adeguata al territorio. Come? “Contribuendo al miglioramento delle condizioni di lavoro dei medici coinvolti, dagli aspetti economici a quelli organizzativi e più operativi”, spiega una nota. I segnali positivi e le interlocuzioni avviate fanno ben sperare che il piano sia presto concluso e reso operativo. “L’iter in corso, che ha visto un rallentamento ed una nuova partenza dopo la situazione verificatasi nel ponte del 2 giugno con 11 medici malati contemporaneamente, è monitorato dalla direzione sanitaria di Ats con il supporto del dipartimento di cure primarie: la nuova flessibilità dei contratti di 12 ore permetterà una maggiore elasticità e compatibilità con gli incarichi già attivi da parte dei medici ingaggiati”. Nel frattempo procede il reclutamento dei medici disponibili. “Ad oggi – fa sapere Ats – sono 41 i professionisti contrattualizzati, mentre sarà operativo da questo fine settimana il servizio di vigilanza organizzato per le sedi di CA, a tutela dei medici coinvolti nella turnazione. Nel fine settimana 09-11 giugno le postazioni di CA sono sostanzialmente presidiate in tutta la provincia, una situazione confermata per l’intero mese con i turni già pianificati”. Per l’accesso al Servizio di Continuità Assistenziale, al fine di organizzare al meglio la gestione dei pazienti da parte dei medici è necessario chiamare preventivamente il numero 116 117 per ricevere ogni informazione. © Riproduzione riservata Notizie e approfondimenti quotidiani sulla tua città. BergamoNews Copyright © 2005 - 2024 - Testata associata ANSO Bergamonews è un marchio di bergamonews srl Via Verdi, 4 - 24100 bergamo P.I. 03480700164 Sede Redazione: Via Camozzi,77 - CAP 24121 - Tel. 035-211607 Fax 035-232841  - Mail: redazione@bergamonews.it Ufficio Marketing: Tel. 035-3831504 - Mail: marketing@bergamonews.it