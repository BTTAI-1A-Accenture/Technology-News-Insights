Näe tärkeimmät uutiset täydennettynä sinulle valikoidulla sisällöllä. Lue lisää Jokerit-paitoja ei ole nähty pelissä liki kymmeneen vuoteen. Jokerit-paidat ovat käytettävissä muun muassa HUT-pelitilassa. Kuva: EA Sports Jokereiden viralliset kauden 22–23-pelipaidat lisätään NHL 23 -peliin torstai-iltana 2. helmikuuta kello 18 julkaistavassa päivityksessä. Narrien koti- ja vieraspeliasut ovat käytettävissä EASHL- ja Hockey Ultimate Team -pelimuodoissa. Jokerit-edustusjoukkuetta ei näillä näkymin pelissä nähdä, sillä sellaista ei ole olemassakaan. – Jokerit on edelleen yksi Euroopan tunnetuimmista ja eniten tunteita herättävistä jääkiekkobrändeistä. On hienoa tarjota Jokereiden junioripelaajille ja koko Jokerit-yhteisölle mahdollisuus edustaa joukkuettaan NHL 23 -pelissä, kommentoi EA Sportsin kansainvälinen markkinointimanageri Jason Nikkinen. Jokerit ovat olleet edellisen kerran mukana NHL 14 -pelissä, joka julkaistiin vuonna 2013. KHL:ssä vietettyjen vuosien aikana Jokerit ei ollut mukana pelissä. Paidat lisätään peliin osana EA Sportsin ja Helsingin Jokerit ry:n aloittamaa kumppanuutta. Lue lisää: NHL on edelleen paras lätkäpeli – kerromme, mikä on uutta ja kenen kannattaa päivittää Jokerit on ollut suomalaisen kiekkoilun kuumin puheenaihe joukkueen jätettyä KHL:n Venäjän hyökättyä Ukrainaan. Tällä hetkellä Jokerit, jonka takana on IS:n tietojen mukaan Harkimojen perhe, hakee paikkaa Mestiksestä. Hallin löytäminen pääkaupunkiseudulta on yksi monista haasteista, joita Team Jokerit Oy on kohdannut.