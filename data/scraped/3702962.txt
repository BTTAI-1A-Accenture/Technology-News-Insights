Logga in för en bättre upplevelse. På ett dygn kan 2 000 flyktingar komma över Medelhavet till Italien – efter år av minskande antal närmar sig antalet nu flyktingkrisen 2015.  De som överlever resan till turistparadiset Lampedusa i livsfarliga båtar körs snabbt upp i bergen. ”Det är helt annorlunda i år – även i dåligt väder kommer de”.  LAMPEDUSA, ITALIEN Solen står högt på himlen. Det är 28 grader i luften, 23 i vattnet. Måsarna kretsar över turkosblått hav och en skog av färgglada parasoll på Cala Guitgia beach på Lampedusa. En lyxjakt lägger ut från hamnen och på klippan ovanför vattnet vakar jungfru Marias staty över sjöfararna.  Det kan behövas. För det som vid en första anblick är en klassisk vykortsvy, är något helt annat. Strax utanför pirarna tvingas de bländvita motorbåtarna väja för en tom, rostig stålbåt på drift. I horisonten syns siluetten av Monta Spirone – ett 58 meter långt patrullfartyg från italienska polisstyrkan Guardia di Finanza. Bakom järngrindarna på en av hamnpirarna förs en höggravid kvinna bort av ambulans, samtidigt som hundratals människor lastas ombord på vita bussar.  Chefredaktör, VD och ansvarig utgivare: Lisa Irenius Politisk chefredaktör: Tove Lifvendahl Redaktionschefer och stf ansvariga utgivare: Daniel Kederstedt och Erik Hedtjärn Tf chef SvD Nyheter: Petter Forslund Chef SvD Näringsliv: Louise Andrén Meiton Kulturchef: Ida Ölmedal Postadress kundservice: Svenska Dagbladet, C/o Releasy Customer Management AB, Box 881, 501 15 Borås Postadress redaktion: Svenska Dagbladet, 105 17 Stockholm Besök Kungsbron 13, Stockholm Organisationsnummer: 902004-3619