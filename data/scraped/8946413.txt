Goal.pl Kadra Znamy szczegóły sprzedaży biletów na mecz Polska – Niemcy Polski Związek Piłki Nożnej opublikował harmonogram sprzedaży biletów na towarzyski mecz Polaków z Niemcami, który odbędzie się w czerwcu. Znamy już również ceny wejściówek. Mało który rywal wzbudza w Polakach tak wielkie emocje, jak reprezentacja Niemiec. Polski Związek Piłki Nożnej wykorzystał fakt, iż Die Mannschaft nie rozgrywa teraz spotkań oficjalnych i zorganizował spotkanie towarzyskie z gospodarzami nadchodzącego Euro 2024. Reprezentacja Polski podejmie przeciwników 16 czerwca, a do sparingu dojdzie na Stadionie PGE Narodowym. W ostatni wtorek PZPN opublikował harmonogram sprzedaży biletów na ten mecz. Sprzedaż ruszy na równy miesiąc przed spotkaniem. 16 czerwca rozpocznie się bowiem sprzedaż przeznaczona dla użytkowników aplikacji InPost Fresh. Z kolei otwarta sprzedaż ruszy dwa dni później – 18 czerwca. 🆕 Harmonogram sprzedaży biletówNa stronie przedstawiamy harmonogram sprzedaży biletów na towarzyski mecz reprezentacji Polski z Niemcami, który odbędzie się 16 czerwca na @PGENarodowy w Warszawie. 🏟️🇵🇱 Poznaliśmy również zakres cen za wejściówki. Najtańszy bilet zwykły dla osoby dorosłej kosztować będzie 140 zł, zaś najdroższy – 280 zł. Istnieją znaczne obniżki dla osób niepełnosprawnych, korzystniej wypada również opcja zakupu wejściówek rodzinnych (opiekun oraz dziecko do lat dwunastu zapłacą za dwa bilety 180 złotych). PZPN zaznacza, że w dniu spotkania nie będzie można kupić wejściówki przed wejściem na stadion. Jeśli zatem wybierasz się na sparing Polaków z Niemcami, lepiej zapewnij sobie bilet wcześniej. Zobacz też: Media: Busquets wreszcie podjął decyzję na temat przyszłości. 
                 Musisz się
                 zalogować by mieć możliwość komentowania..   
					Chrobry Głogów – Stal Rzeszów: typy, kursy, zapowiedź (20.08.2024)
                 
 
					Kotwica Kołobrzeg – Polonia Warszawa: typy, kursy, zapowiedź (20.08.2024)
                 
 
					Wisła Kraków – Arka Gdynia: typy, kursy, zapowiedź (19.08.2024)
                 
 Better Collective Poland Sp. z o.o.
                    Mogilska 43 
                    31-545 Kraków
                    Polska 
                    e-mail: redakcja@goal.pl O GOAL.PL DRUŻYNY KODY PROMOCYJNE