Näe tärkeimmät uutiset täydennettynä sinulle valikoidulla sisällöllä. Lue lisää Samuli Samuelsson paransi Suomen ennätystä sadalla metrillä, mutta se vietiinkin myöhemmin pois. Kuva: Valtteri Vainio / Lehtikuva Samuli Samuelsson, 27, ehti jo parantaa omissa nimissään ollutta miesten 100 metrin juoksun Suomen ennätystä. Samuelsson kellotti sunnuntaina Espoon Leppävaaran uudenkarhealla mondolla ajan 10,15, joka alitti hänen viime kesänä juoksemansa aiemman SE:n yhdellä sadasosalla. Lähes pari tuntia kisan jälkeen tuli kuitenkin tieto, että tarkastuksessa ajan olikin havaittu olleen 10,16, joka siis vain sivuaa SE:tä. Lue lisää: Samuli Samuelsson teki täysin poikkeuksellisen ratkaisun ennen huippujuoksua – ”En ole koskaan ennen edes harkinnut” Kyseessä oli Ikaalisten miehelle vasta kauden toinen kilpailu. Hän avasi kesäkautensa keskiviikkona Jyväskylän GP-kisassa juoksemalla satasen aikoihin 10,37 ja 10,36.  Yli 20 vuoden ajan satasen Suomen ennätys oli Tommi Hartosen vuonna 2001 kellottama 10,21, kunnes Samuelsson lohkaisi siitä viisi sadasosaa heinäkuussa 2022. Aiemmin tällä viikolla yleisurheilussa nähtiin kaksi uutta Suomen ennätystä. Tiistaina Viivi Lehikoinen juoksi 400 metrin aidoissa SE:n 54,40 ja keskiviikkona Reetta Hurske teki 100 metrin aitojen SE:n 12,70. Aiemmin tänä vuonna ulkoratojen Suomen ennätykset lajeissaan olivat jo tehneet Camilla Richardsson 10 000 metrillä (31.12,78) ja Alisa Vainio maratonilla (2.27.26). 12.6. klo 10.11: Päivitetty juttua kauttaaltaan. Samuelsson ei tehnyt uutta SE:tä.