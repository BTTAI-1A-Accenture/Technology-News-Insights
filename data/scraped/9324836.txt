JAV prezidentas Joe Bidenas (Džo Baidenas) ir Australijos ministras pirmininkas Anthony Albanese'is (Entonis Albanizis) trečiadienį per pastarojo valstybinį vizitą Vašingtone kėlė taures už savo bendrą poziciją dėl Izraelio, Ukrainos ir Kinijos. Vizitas, kuriuo siekiama stiprinti JAV ir Australijos šimtmečio senumo aljansą, parodo, kokią svarbą Vašingtonas priskiria Australijai, siekdamas atsverti Kinijos įtaką Azijos ir Ramiojo vandenyno regione. „Australijos ir Jungtinių Valstijų aljansas yra inkaras taikai ir klestėjimui“, – iškilmingų renginių dieną Baltuosiuose rūmuose pareiškė 80 metų prezidentas. Vakare J. Bidenas 60 metų A. Albanese'iui surengė iškilmingą vakarienę didžiulėje palapinėje Baltųjų Rūmų Pietinėje pievelėje. Svečiai susirinko iš pramogų, verslo ir technologijų sferų. „Didelė mūsų pasaulio istorijos dalis ateinančiais metais bus parašyta Indijos ir Ramiojo vandenynų [regione], – sakė J. Bidenas. – Australija ir Jungtinės Valstijos tą istoriją privalo rašyti drauge.“ Stovėdami ant pakylos abu lyderiai pakėlė taures už bičiulystę. Tarp iškilmingo vakaro svečių buvo smuikininkas Itzhakas Perlmanas (Icchakas Perlmanas), aktorius Johnas Leguizamo (Džonas Legvizamas) ir roko grupė B-52s, kurios pasirodymas per vakarienę buvo atšauktas dėl nuogąstavimų, kad jų muzika gali būti nederama atsižvelgiant į įvykius pasaulyje. „Nepastovus pasaulis“ Anksčiau bendroje su J. Bidenu spaudos konferencijoje A. Albanese'is sakė, kad abiejų šalių ryšys yra itin svarbus nepastoviame pasaulyje. „Australijos ir Jungtinių Valstijų santykiai dar niekad nebuvo tokie svarbūs. Ir niekad nebuvo tokie stiprūs kaip dabar“, – sakė jis. Per derybas Ovaliajame kabinete lyderiai aptarė pažangą dėl AUKUS saugumo pakto, kuriame taip pat dalyvauja Jungtinė Karalystė ir pagal kurį Australijai būtų tiekiami įprastine ginkluote aprūpinti branduoliniai povandeniniai laivai. Australijos ir Jungtinių Valstijų aljansas yra inkaras taikai ir klestėjimui. Per vizitą taip pat paskelbta pranešimų apie technologijas ir klimato kaitą, planai stiprinti interneto ryšius ir jūrinę infrastruktūrą Ramiojo vandenyno salų valstybėse, kur Kinija bando didinti savo įtaką. Tačiau abu lyderiai taip pat kalbėjo apie Izraelio ir „Hamas“ konfliktą, apie karą Ukrainoje. JAV ir Australija teikia karinę pagalbą Kyjivui ir humanitarinę pagalbą palestiniečiams Gazos Ruože; Vašingtonas taip pat tiekia ginklus Izraeliui. J. Bideno teigimu, JAV ir Australija „palaiko Izraelį „Hamas“ terorizmo akivaizdoje ir Ukrainą [Rusijos prezidento Vladimiro] Putino tironijos akivaizdoje“. A. Albanese'is sakė, kad visi australai smerkia „Hamas“ žiaurius nusikaltimus, terorą ir negailestingą žiaurumą. „Nepajudinami įsipareigojimai“ Tačiau Kinijos įtakos didėjimas išlieka ilgalaikį susirūpinimą abiem sąjungininkėms keliančiu klausimu, net jei abi siekia tam tikro santykių su Pekinu perkrovimo. A. Albanese'is lapkričio pradžioje Pekine susitiks su Kinijos prezidentu Xi Jinpingu (Si Dzinpingu), o J. Bidenas su kinų lyderiu gali susitikti Azijos ir Ramiojo vandenyno šalių ekonominio bendradarbiavimo (APEC) forume San Fransiske vėliau lapkritį. J. Bidenas sakė, kad JAV konkuruoja, o ne konfliktuoja su Kinija, bet griežtu tonu kalbėjo apie neseniai įvykusius kinų ir filipiniečių laivų susidūrimus Pietų Kinijos jūroje. „Noriu pasakyti labai aiškiai. Jungtinių Valstijų gynybiniai įsipareigojimai Filipinams yra nepajudinami“, – spaudos konferencijoje sakė jis. A. Albanese'io priėmimas yra tik ketvirtas JAV surengtas valstybinis vizitas nuo J. Bideno kadencijos pradžios 2021 metais. Anksčiau valstybiniai vizitai buvo surengti Prancūzijos, Pietų Korėjos ir Indijos lyderiams. J. Bidenas trečiadienį atsiprašė dėl to, jog gegužę turėjo atšaukti kelionę į Australiją ir grįžti į Vašingtoną dirbti dėl susitarimo su Kongresu, kad būtų galima išvengti katastrofiškų padarinių galėjusio turėti JAV finansinių įsipareigojimų nevykdymo. JAV valstybės sekretorius Antony Blinkenas (Entonis Blinkenas) pirmadienį sakė, kad Izraelio ministras pirmininkas Benjaminas Netanyahu (Benjaminas Netanjahus) patikino jį, jog remia JAV pasiūlymą pašalinti spragas dėl ugnies nutraukimo Gazos Ruo... Būdamas 88 metų mirė JAV pokalbių laidų vedėjas Philas Donahue (Filas Donahju).
... Rusijos prezidentas Vladimiras Putinas pirmadienį lankydamasis Baku pareiškė, kad Maskva, nepaisant karo Ukrainoje, tebėra įsipareigojusi atlikti savo tradicinį vaidmenį – tarpininkauti taikos derybose tarp Azerbaidžano ir Armėnijos.
... Neringa ne vienerius metus gyveno Graikijoje. Dabar Lietuvoje ji pardavinėja iš ten atsivežtą alyvuogių aliejų. Kaip tik laukia naujos siuntos iš Atėnų. Tačiau pragariški karščiai pietų Europoje pernai išnaikino did... JAV Kongreso respublikonai pirmadienį pateikė oficialų pareiškimą dėl apkaltos JAV prezidentui Joe Bidenui, pasinaudodami tuo, kad tą pačią dieną prasideda Demokratų partijos nacionalinis suvažiavimas, ir siekdami pradėti politinį puolimą,... Vokietijos vyriausybės atstovas pirmadienį paneigė, kad šalis planuoja mažinti karinę pagalbą Ukrainai, nepaisant planų 2025 metais perpus sumažinti Kyjivui skiriamą biudžetą.
... Bendrovės „Tesla“ vadovas Elonas Muskas griežtai paneigė dovanojęs Čečėnijos diktatoriui Ramzanui Kadyrovui automobilį „Cybertruck“ po to, kai Rusijos prezidento Vladimiro Putino sąjungininkas paskelbė vaizdo įrašą, k... Rusijos užsienio reikalų ministras Sergejus Lavrovas pirmadienį pareiškė, esą Maskvai yra aišku, jog Jungtinės Valstijos nurodė surengti 2022 metų atakas prieš dujotiekius „Nord Stream“.
... Aukso kaina, praėjusį penktadienį pirmą kartą viršijusi 2,5 tūkst. JAV dolerių už unciją ribą, pirmadienį toliau laikosi virš šios kartelės.
... Kinijos premjeras Li Qiangas šią savaitę lankysis Rusijoje ir Baltarusijoje, pirmadienį pranešė Pekino užsienio reikalų ministerija.
... Visos teisės saugomos © 1998 - 2024 UAB „Diena Media News“    