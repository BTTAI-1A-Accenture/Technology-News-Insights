
Dacă anul trecut rămăseseră 628 de posturi neocupate, acum există peste 200 de absolvenți de Medicină care au luat examenul, însă nu vor avea post. Ei fac apel la Ministerul Sănătății să suplimenteze locurile de rezidențiat. Ce spune ministrul Rafila?
 UPDATE ora 17.30: Ministrul Sănătății, Alexandru Rafila, a răspuns printr-un comunicat de presă la întrebarea Libertatea dacă va oferi mai multe posturi de rezident. Răspunsul nu conține o negare fermă, însă explică de ce există doar 628 de posturi la peste 800 de medici care au luat concursul. „Numărul posturilor scoase la concurs a fost direct corelat cu posibilitățile de pregătire a universităților de Medicină și Farmacie. În sesiunea extraordinară din 14 mai, punctajul minim acceptat pentru alegerea postului a fost de 484, mult inferior punctajului minim din sesiunea din toamnă, respectiv 565 de puncte”, transmite Ministerul. „Repartiția candidaților va avea loc marți, 23 mai 2023. În functie de opțiunile candidaților, marți se va cunoaște gradul de ocupare a celor 628 de locuri și posturi rămase neocupate în sesiunea din noiembrie 2022 a Concursului de admitere în Rezidențiat.” *** Știrea inițială: Pe 14 mai a avut loc sesiunea extraordinară a examenului de rezidențiat. Aproape 630 de posturi rămăseseră neocupate din 2022, așa că Ministerul Sănătății promisese, încă de anul trecut, un concurs special. La începutul lui ianuarie, sute de studenți au semnat o petiție pentru urgentarea acestuia. Peste o săptămână, Ministerul Sănătății a anunțat noua sesiune în luna mai. S-au înscris 962 de absolvenți ai Universităților de Medicină și Farmacie din țară și din Republica Moldova. Pe 14 mai s-au prezentat 928 dintre aceștia, fiind doar 34 de absenți. Datele sunt publicate de Ministerul Sănătății pe site-ul propriu și pe cel destinat rezidențiatului. Iar din cei 928 de participanți, 863 au luat cel puțin 60% din cea mai mare notă, condiția pentru a trece examenul. Adică 484 de puncte (nota maximă a fost 807). Cum sunt doar 628 de posturi la concurs, care se vor alege în ordine descrescătoare a punctajelor obținute de candidați, cei care s-ar putea afla sub linie cer suplimentarea locurilor. Astfel, dacă primii 628 de candidați care au luat examenul se vor prezenta, cel puțin 235 de participanți care au luat concursul vor rămâne fără post. Numărul s-ar putea apropia de 250, pentru că, explică absolvenții, cei din MAI au locuri rezervate în sistemul intern. Repartiția va începe marți, 23 mai 2023, la ora 11.00, în sala de sport a Facultății de Medicină din cadrul Universității de Medicină și Farmacie București. Libertatea a stat de vorbă cu Valentin Perduș, unul dintre absolvenții de Medicină care au promovat examenul. El dorește o carieră în Terapie Intensivă sau medicină de urgență.  „Am lucrat pe Terapie Intensivă și în timpul pandemiei de COVID-19. Am trecut prin 10 ani de studii și malaxorul ăsta de examene, puteam să renunț din start”, spune el. Perduș a făcut UMF Iuliu Hațieganu ca asistent medical în primă fază, apoi a intrat la Universitatea din Oradea. În 2020, povestește că s-a angajat, în pandemie, ca medic cu competențe limitate la Timișoara, pe Terapie Intensivă.  „Avem criză de medici și de rezidenți, vrem să lucrăm în țară. Iar domnul Rafila vrea să importe medici. Sănătatea oamenilor ține de siguranța națională. Suntem sute de oameni care stăm pe grupuri și încercăm să pistonăm ca Rafila să suplimenteze locurile. Mereu s-au suplimentat locurile în alte sesiuni extraordinare”, susține Perduș. Cei care doresc un post de rezident și sunt sub linia roșie au inițiat chiar și o petiție adresată Ministerului Sănătății. „Legea ne permite și nouă, tuturor celor promovați, să fim încadrați în sistem. Dorim să fim doctori în țara noastră, vă rugăm să ne acordați această șansă. Prin suplimentarea locurilor s-ar acoperi și o parte din deficitul de medici, acest deficit fiind o problemă majoră a țării de câțiva ani”, se arată în textul atașat petiției. Până la publicarea articolului, peste 800 de persoane semnaseră petiția. Câteva dintre mesajele lăsate de tinerii absolvenți: Libertatea l-a contactat și pe ministrul sănătății, Alexandru Rafila, și va publica răspunsul acestuia când va fi disponibil. 


Urmărește-ne pe Google News

 Ați sesizat o eroare într-un articol din Libertatea? Ne puteți scrie pe adresa de email eroare@libertatea.ro 
simionmihai11
  •  
21.05.2023, 16:08  Admiterea cu test grilă, examenul de absolvire.... tot grilă și asta pentru o prefesie la care comunicarea este esentială. Cum afli dintr un test grilă că un absolvent cunoaște o procedură medicală elementară? 
Caroline08
  •  
21.05.2023, 10:59  continuare : Prin spitalele de provincie e cumplit : poti risca pt. o apendicita max. un colecist !...pt. restul – fuguta in centrele universitare ! Necazul e ca cea mai mare parte a medicilor sunt infatuati, plini de sine, iau in continuare spaga, cu toate ca au salarii f. mari : un medic primar cu 5 garzi/luna si spor de doar 15% ia aprox. 15k/luna net. Cei cu spor de 80-85% trec si de 25k. Si astea sunt veniturile de la stat, ce mai sunt salarii aproape ca afara ! Si nu sunt in stare sa invete sa ia macar 700 puncte ! Dar au pretentii cu carul ! 
Caroline08
  •  
21.05.2023, 10:52  Offff !!! ... sunt tot mai multi prosti de un an la altul ... mama prostilor e gravida in permanenta si mai nou naste tripleti. “Am luat rezidentiatul cu 60% “... aprox. 500 puncte ! wow !!! ... asta da punctaj ! Astia care iau sub 700 de puncte sunt praf, nici nu stiu cum ii cheama, ar fi mai bine sa nu practice medicina, sunt un pericol pentru sistemul medical, omoara oameni prin prostie si necunoastere, pe lenga cei ce omoara prin nesimtire ! Pana in 1990 la medicina se intra cu aprox. 850 puncte (ultima medie), nu intra orice neica nimeni, doar “crema”. Acum – e la liber : orice absolvent de liceu agricol, mecanic , sportiv etc. ... fara exagerare, am intalnit numeroase cazuri, admiterea e o pacaleala, trec prin facultate ca gasca prin apa, au timp cativa ani sa se pregateasca pt. ex. de rezidentiat, da’ cine-i prost sa-si “uzeze” neuronii ??? Sunt doar vreo 1000 de pagini de invatat, daca treci de 2-3 ori prin materie iei usor 700 de puncte ! Jumatate din absolventi se uita la testul de la rezidentiat ca vaca-n teava ! Pe bune ???... c*** Sesiunea din primavara este a “premiantilor”, a celor ce nu au reusit in toamna punctajul ala amarat de 60% , asta pt. ca toamna se prezinta si copii care iau > 900 puncte ! ==> 60% = >550 punte ... greu de luat atat !!! Chiar nu vedeti ce-i prin spitale ?.. *** nici prin centrele universitare nu stralucesc, sunt profesori univ. care daca-si uita stick-ul amana cursul ! Acest comentariu a fost moderat pentru: limbaj vulgar sau jignitor. Loghează-te în contul tău pentru a adăuga comentarii și a te alătura dialogului.