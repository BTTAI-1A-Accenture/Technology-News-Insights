Türkiye'de Bitcoin'in 10 yılı. En büyük kripto borsalarından BtcTurk, 10 yıllık serüveni üzerine bir belgesel hazırladı. Sanki yüzlerce yıldır var olan bir finansal enstrümanmış gibi hissettiğimiz Bitcoin yalnızca 14 yaşında. Etkisinin bu kadar büyük olmasının nedeni pek çok sosyo-ekonomik konuda irili ufaklı devrimler oluşturarak finansla kurduğumuz ilişkilerin bir kısmını geri dönüşsüz şekilde değiştirmeyi başarması. Böylesine büyük bir dönüşümün içerisinde öncü bir Türk şirketi de var: 14 yıllık Bitcoin geçmişinin 10 yılında varlığını sürdüren BtcTurk. Dünyanın 4’üncü, Türkiye’nin ilk kriptopara borsası olan BtcTurk, 10’uncu yılında, Bitcoin ve BtcTurk’ün 10 yıllık macerası üzerine bir belgesel hazırladı. Yalın Alpay imzalı belgeselde BtcTurk’un kurucusu Kerem Tibuk, CEO’su Özgür Güneri, CTO’su Ozan Yurtseven ve çeşitli BtcTurk yöneticileri Bitcoin ve BtcTurk’ün 10 yılı hakkında içeriden pek çok bilinmeyen bilgi paylaşırlarken, Dünyaca ünlü kriptolog Adam Back, Prof. Dr. Burak Arzova, Prof. Dr. Aylin Seçkin ve Prof. Dr. Fatma Ayanoğlu gibi ekonomistler de Bitcoin’in nitelikleri ve gelecek projeksiyonu üzerine eşsiz yorumlarda bulunuyorlar. 