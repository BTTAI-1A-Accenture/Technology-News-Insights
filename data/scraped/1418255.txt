 
di Dario Ferrara
 Anche il professionista iscritto all'ordine, come ogni semplice cittadino, può cancellare il suo indirizzo di posta elettronica certificata dall'Inad, l'indice nazionale dei domicili digitali operativo dal 6 luglio, e dunque non ricevere più notifiche via Pec dagli enti pubblici che riguardano questioni diverse dall'attività lavorativa, per esempio i verbali di sanzioni amministrative per le infrazioni stradali. Lo consente la modifica delle linee guida Inad introdotta dalla determinazione 188/23 dell'Agenzia per l'Italia digitale, comunicata sulla G.U. n. 192/23. La modifica, spiegano dall'Agid, si è resa necessaria «per superare le criticità» emerse «dopo l'entrata in esercizio di Inad» e il trasferimento automatico nel nuovo elenco dei dati già presenti in Ini-Pec, l'indice nazionale delle imprese e dei professionisti gestito dal ministero dello Sviluppo economico. Addio disparità. Per i professionisti iscritti in albi, elenchi o registri, come avvocati, commercialisti, ingegneri e così via, il domicilio digitale predefinito su Inad è l'indirizzo di posta elettronica certificata inserito nell'elenco Ini-Pec, istituito presso il Mise, fermo restando il diritto di indicare un diverso account. Il ciclo di vita del domicilio digitale Inad, tuttavia, è regolato dalle linee guida Agid con una funzionalità che consente di cancellarsi alle persone fisiche che non sono contemporaneamente iscritte all'indice dei professionisti Ini-Pec, una facoltà di cessazione finora non consentita ai professionisti ordinisti: insomma c'era una «disparità di trattamento» fra questi ultimi, da una parte, e, dall'altra, le persone fisiche e i professionisti non iscritti in albi o elenchi. Ecco allora il provvedimento di Agid, che decide di «rivalutare gli interessi pubblici coinvolti» e consente anche alle persone fisiche iscritte a Ini-Pec come professionisti di cessare volontariamente il domicilio digitale in Inad. Il tutto in base a quanto disposto dall'articolo 3 del codice dell'amministrazione digitale e tenendo presenti «i principi generali di uguaglianza e ragionevolezza sanciti dalla Costituzione». La modifica, precisa l'Agenzia Italia digitale, non «richiede di procedere con una revisione delle linee guida». Magnifici sette. Con l'avvento di Inad diventano sette gli elenchi pubblici in cui si possono reperire indirizzi Pec per le comunicazioni a valore legale in base al codice dell'amministrazione digitale. Oltre a Ini-Pec, infatti, vanno ricordati: Anpr, anagrafe nazionale della popolazione residente; registro Pa, formato dal ministero della Giustizia e consultabile solo da uffici giudiziari, uffici notifiche, esecuzione e protesti oltre che dagli avvocati; registro imprese delle Camere di commercio; Reginde, gestito da via Arenula, con le Pec di avvocati, notai, avvocati dello Stato e degli enti e ausiliari del giudice; Ipa, l'indice dei domicili digitali della pubblica amministrazione e dei gestori di pubblici servizi, gestito sempre da Agid. Dario Ferrara Il testo del provvedimento su www.italiaoggi.it/documenti-italiaoggi 
                                        Il catasto spinge sull’ adempimento spontaneo  delle irregolarità immobiliari anche attraverso l’utilizzo di un...
                                     
                                        l risultati della terza rilevazione del Consiglio Nazionale dei Giovani. Balzo positivo nella fiducia nell'economia
                                     
                                        Le normative sulla comunicazione dello smaltimento dei packaging variano da paese a paese, creando complessità per le aziende...
                                     
                                        Avrà il compito di supportare tutte le attività istituzionali attraverso consulenze specialistiche e lo sviluppo di specifici...
                                     
                                        Le auto Ferrari già possono essere acquistate in Bitcoin
                                     
                                        Il Fondo per la repubblica digitale ha lanciato il bando «Digitale sociale» per consentire al mondo del non...
                                     
                                        Un piano welfare aziendale ben strutturato e vicino alle esigenze dei lavoratori, a parità di retribuzione, riesce ad...
                                     
                                        Gli smartphone stanno cambiando la biologia delle persone e le dinamiche sociali, l'Intelligenza artificiale...
                                     
                                        Bernardi, presidente di Federprivacy: «Le Big Tech non hanno dato un buon esempio di etica». Rossetti di noyb.eu: «Necessario...
                                     
                                        Un progetto che accelera l’innovazione interna dell’agenzia governativa in linea con la strategia cloud Italia
                                     
                                        Dubai accelera sull'intelligenza artificiale con l'obiettivo di diventare un hub globale dell'economia digitale capace di...
                                     
                                        L’estate del Polo passeggeri FS. Fra le linee turistiche in arrivo l’Espresso Versilia e Riviera. Crescono gli acquisti...
                                     
                                        Performance superiori alla media italiana ed europea per il livello base di digitalizzazione (70%, contro 61% Italia e 58%...
                                     
                                        Promuovere l'accesso allo studio delle materie Stem (scienza, tecnologia, ingegneria e matematica) è l'obiettivo del...
                                     
                                        L'indice Hcob Pmi  ha raggiunto 47.3, in calo da 50.4 di marzo
                                     
                                        Dopo oltre un ventennio di vita è giunta al capolinea la milanese T.Net spa, nata nel 2002, attiva nella fornitura di...
                                     
                                        Al primo “S7 Summit: the G7 of Standardisation”, organizzato da UNI con i vertici degli organismi di normazione dei paesi del...
                                     
                                        Il ministero dell’agricoltura integra tutti i data base e il rende consultabili in real time. Le verifiche riguarderanno anche...
                                     
                                        Bandi per 176 mln su IA, sanità, servizi pubblici telematici
                                     
                                        In poco più di un mese ha già risposto a 300mila richieste di informazioni su servizi e procedimenti...
                                     
                                        Siglato l’accordo tra le banche del gruppo Mediocredito centrale e Sace. L’obiettivo: la crescita delle imprese e lo sviluppo...
                                     
                                        L’esperto di comunicazione Paolo Landi: i mercati sono sempre di più "conversazioni", i social...
                                     
                                        Il decreto legge Pnrr istituisce l’IT-Wallet per gestire le pratiche con enti pubblici e privati. Sullo smartphone patente,...
                                     
                                        L'ultimo calo è stato attribuito dalle imprese al clima geopolitico sfavorevole e alle deboli condizioni della domanda. ...
                                     
            ItaliaOggi Online© ItaliaOggi 2024 - Partita IVA 10277500152
            Privacy: Responsabile della Protezione dei dati personali - Italia Oggi Editori Erinne S.r.l. - via M. Burigozzo 5 - 20122, Milano, email: dpo@italiaoggi.it
