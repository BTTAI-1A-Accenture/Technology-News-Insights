FIlippo Limoncelli Maggio 5, 2023 Entra in ospedale a Magenta (Milano) e rapisce il figlio neonato. Dalle prime informazioni, sembrerebbe che il piccolo fosse ricoverato all’ospedale Fornaroli da due mesi: il piccolo infatti aveva alcuni problemi di salute. Sulla base delle prime informazioni sembrerebbe che i genitori siano entrambi tossicodipendenti. Il neonato avrebbe manifestato fin dalla nascita una positività a varie sostanze stupefacenti, tra queste cocaina e oppiacei. E, per questo motivo, sulla vicenda erano intervenuti i servizi sociali del comune di residenza del piccolo che non sarebbe Magenta, ma un altro comune della provincia di Milano. Il giudice dopo la nascita aveva disposto la decadenza della potestà genitoriale. Una decisione che era stata presa proprio per i problemi che avevano i genitori. Nella mattinata di mercoledì 3 maggio, durante le visite programmate, il padre avrebbe rapito il figlio. Lo avrebbe preso e si sarebbe allontanato dalla struttura. Da quel momento, nessuno ha più avuto notizie né dei genitori né del bambino: tutti i tre sarebbero spariti. È stata la direzione sanitaria dell’ospedale ad avvertire l’autorità giudiziaria di quanto avvenuto. I militari hanno svolto tutti i rilievi del caso per ricostruire l’esatta dinamica della vicenda. Non è chiaro se siano state acquisite anche le immagini delle telecamere di videosorveglianza. Forse dovresti anche sapere che…