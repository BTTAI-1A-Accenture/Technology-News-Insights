L’eredità immateriale Enrico Camanzi 3 mesi a 19 €
 
 3 mesi a 19 €   Magenta, incidente ss11 Magenta (Milano), 9 giugno 2023 – Grave incidente nel pomeriggio di oggi a Magenta. Verso le 16.30 lungo la strada statale 11, di fronte al Giardineria, si sono scontrate una Fiat Stilo e una moto modello Aprilia Dorsoduro 750. Ad avere la peggio è stato il motociclista le cui condizioni hanno richiesto l’intervento dell’equipe medica dell’elisoccorso. La dinamica è ancora da chiarire. Entrambi i conducenti viaggiavano nella stessa direzione, verso Milano, quando è avvenuto lo scontro violento che ha fatto carambolare il motociclista, un uomo sulla cinquantina. Sono dovuti intervenire anche i vigili del fuoco di Magenta per mettere in sicurezza la zona, visto che si è verificata una perdita di carburante dal serbatoio della moto. Il motociclista non è in pericolo di vita ed è stato trasferito al pronto soccorso con il codice giallo. La Polizia locale di Magenta sta continuando gli accertamenti per chiarire la dinamica. Lungo la strada statale 11 si sono verificati i consueti rallentamenti con la Polizia locale impegnata a far procedere i veicoli a senso unico alternato fino alla conclusione delle operazioni di soccorso. © Riproduzione riservata Robin Srl Società soggetta a direzione e coordinamento di Monrif categorie abbonamenti pubblicità Copyright @2024 - P.Iva 12741650159 - ISSN: 2499-3107