
25 Eylül 2023 Pazartesi 11:06
ABONE OL
 İSTANBUL - AKLease, Avrupa İmar ve Kalkınma Bankası (EBRD) ile toplam 25 milyon avro değerinde kredi anlaşması imzaladı. Akbank'tan yapılan açıklamaya göre, EBRD ile yapılan anlaşma kapsamında sağlanacak krediyle enerji verimliliği ve yenilenebilir enerji alanında hayata geçirilen yatırımlara finansman sağlanacak. Açıklamada konuya ilişkin değerlendirmeleri yer alan AKLease Genel Müdürü Eser Okyay, EBRD ile imzaladıkları anlaşmanın çevreci yatırımlar hayata geçirmek isteyen müşteriler için yeni bir soluk olacağını bildirdi. Türkiye leasing sektörünün ilk ve tek sürdürülebilirlik ürünü olan ECOLease kapsamında destekleyecekleri yatırımların Türkiye ekonomisine önemli katkılar sağlayacağını kaydeden Okyay, şu ifadeleri kullandı: "ECOLease ile sürdürülebilirlik ve enerji finansmanı tarafında sektördeki yerimizi sağlamlaştırmak ve büyütmek istiyoruz. Taahhüdümüz, 2030'da portföyümüzün tamamının ECOLease ürünlerinden oluşması ve böylece yüzde yüz sürdürülebilirlik odaklı bir ürün portföyüne sahip olmak. İmzaladığımız kredi anlaşmaları da bize bu yolda büyük bir güç katıyor ve bizi bu taahhüdümüze daha çok yaklaştırıyor."  İLGLİ KONULAR Akbank
Banka
Türkiye
 E-posta hesabınız yayımlanmayacak. Gerekli alanlar * ile işaretlenmişlerdir Yorum  İsim *  E-posta *  Kod:0217 Kodu girin  


