Viena teisėjų brigada bei trys Lietuvos teisėjų inspektoriai pakviesti dirbti UEFA Europos Konferencijų lygos atrankos trečiojo etapo rungtynėse. Roberto Valikonio teisėjų brigada (asistentai Edgaras Bučinskas ir Benas Kikutis bei rezervinis teisėjas Orestas Abramavičius) ketvirtadienį dirbs Škotijoje. Edinburgo miesto „Easter Road“ stadione jie vadovaus vietos „Hibernian“ bei „Luzern“ ekipos iš Šveicarijos rungtynėms, kurios Lietuvos laiku startuos 21.30 val. Šios poros nugalėtojai paskutiniame atrankos etape susitiks su „Aston Villa“ futbolininkais iš Anglijos. ********** Gediminas Mažeika keliaus į Austriją, kur šį ketvirtadienį dirbs Vienos „Rapid“ (Austrija) ir „Debreceni VSC“ (Vengrija) ekipų susitikime. Tai bus pirmasis šios poros mačas, jis Lietuvos laiku „Weststadion“ stadione startuos 22 valandą. Rungtynėse dirbs teisėjų brigada iš Airijos, pagrindinis arbitras bus Robas Hennessy. Šios poros nugalėtojas paskutiniame atrankos etape prieš grupės varžybas susitiks su „Fiorentina“ iš Italijos. ********** Tuo tarpu Nerijus Dunauskas vyks į Kosovo sostinę Prištiną, kur jo šį ketvirtadienį lauks darbas „Ballkani“ (Kosovas) ir „Lincoln Red Imps“ (Gibraltaras) komandų rungtynėse. „Fadil Vokkri“ stadione rungtynės taip pat prasidės 22 valandą. Šiame susitikime darbuosis brigada iš Švedijos, o pagrindinis teisėjas bus Kristofferis Karlssonas. Šios poros laimėtojai kitame etape susitiks su Europos lygos atrankos poroje Barysavo BATE (Baltarusija) – Tiraspolio „Sheriff“ pralaimėjusia komanda. ********** Tuo tarpu Sergejaus Slyvos lauks darbas atsakomosiose šio etapo rungtynėse, kurios vyks rugpjūčio 17 dieną Austrijoje. Jis tada darbuosis Vienos „Austria“ bei Varšuvos „Legia“ komandų atsakomajame susitikime. Jis kitą ketvirtadienį Lietuvos laiku prasidės 20 valandą. Pirmasis šių komandų susirėmimas vyks šį ketvirtadienį Lenkijoje. Atsakomajam mačui vadovaus teisėjai iš Vengrijos, pagrindiniu arbitru bus Istvanas Vadas. Šios poros nugalėtojai paskutiniame atrankos etape rungsis su „Omonia“ (Kipras) ir „Midtjylland“ (Danija) poros nugalėtojais. Komentarų kol kas nėra... Komentarų kol kas nėra... Komentarų kol kas nėra...   
© Informaciją be sutikimo platinti draudžiama
 Arba