
 13 Marzo 2023 - 

                    di Redazione

 BARGA – Ultima data per la stagione teatrale di prosa del Teatro dei Differenti di Barga, promossa da Comune di Barga e Fondazione Toscana Spettacolo Onlus, che si chiuderà venerdì 17 marzo con un doppio appuntamento. Alle ore 21 sarà in scena un grande attore noto al pubblico per le sue partecipazioni in film di successo e spettacoli teatrali; arriverà a Barga Giuseppe Battiston con un testo di alto livello artistico. Si tratta de La valigia di Sergei Dovlatov, interprete appunto una delle star del cinema italiano, Giuseppe Battiston, per la regia di Paola Rota. Una storia dissacrante, ironica, di amore e odio verso un paese che si lascia. Una carrellata di personaggi che riemergono dalla memoria; uomini e donne raccontati con il filtro della distanza, della distorsione e della comicità. La valigia, così personale e unica, di Dovlatov diventa metafora della diasporica condizione umana, di un sentirsi emigranti dello spazio e del tempo. Attraverso gli oggetti e i ricordi che questi attivano, Battiston dà vita a una serie di personaggi. In questo continuo passaggio tra presente e passato, si articola lo spettacolo che usa come dispositivo di racconto e di evocazione uno studio radiofonico, attingendo alla storia di Dovlatov giornalista e reporter, in cui un presentatore si aggancia al mondo sonoro per evocare la propria storia. Anteprima la rassegna Eventi Differenti, che quest’anno ha caratterizzato la stagione con eventi collaterali di presentazioni di libri ed incontri con i protagonisti degli spettacoli e artisti, si conclude il programma con una vera e propria festa delle Arti. Verrà infatti presentato alle ore 18:00 il volume miscellaneo di illustrazioni Venti d’Arte Artbook a cura dell’Associazione Venti d’Arte APS, esempio di “arte partecipata” in cui 27 artisti provenienti da tutta Italia hanno “prestato” le loro opere per far sì che i lettori possano ricolorarle. Un progetto a cura di Lucia Morelli, nato durante la pandemia, che nella serata si trasformerà nel foyer del Differenti in un live painting che ospiterà alcuni artisti che hanno partecipato all’iniziativa editoriale. Il pubblico parteciperà in modo attivo alla creazione dal vivo degli artisti perché suggerirà, attraverso l’ausilio di appositi cartoncini, le tematiche che gli artisti svilupperanno nelle loro opere estemporanee. L’evento è adatto sia ai bambini che agli adulti e l’ingresso è libero. Per la biglietteria è possibile richiedere informazioni scrivendo a cultura@comunedibarga.it e/o telefonando ai numeri 0583 724791 – 0583 724727 dal lunedì al venerdì dalle 9 alle 13; martedì e giovedì anche il pomeriggio dalle 15 alle 17.   Lascia per primo un commento Il tuo indirizzo email non sarà pubblicato. I campi obbligatori sono contrassegnati * Commento *  Nome *  Email *  

Codice CAPTCHA*
  

  Δ Questo sito usa Akismet per ridurre lo spam. Scopri come i tuoi dati vengono elaborati. Vedi tutti i servizi Leggi tutto… Previsioni a cura di:  19 Agosto: Large street Band a L’Osteria (Foto Riccardo Negri) Vai all'archivio La guida inBarga 2024 (ENG)Vai all'archivio Il Giornale di Barga e della Valle del Serchio vive e si sviluppa su due realtà distinte: questo sito e il mensile Il Giornale di Barga. Il Giornale di Barga è un mensile con oltre 65 anni di storia alle spalle. Il primo numero esce il 29 maggio del 1949. Per la Barga di allora, ancora provata dalla guerra, l’uscita del giornale fu un segnale di vita che veniva a portare un messaggio di speranza. Leggi tutto… Il Giornale di Barga e della Valle del Serchio
Sede di Barga Via di Borgo, 2
Barga (Lucca)
Tel. +39 0583 723003
Fax +39 0583 723003
P. iva 01726700469 – C.F. 80000910507
Iscrizione al ROC n.7677 del 23/09/2000 Sede Legale
Via del Ciocco, 6 55020
Castelvecchio Pascoli (Lu) Scrivici
redazione@giornaledibarga.it Direttore responsabile: Luca Galeotti (direttore@giornaledibarga.it) Redazione: Flavio Guidi, Alessio Barsotti,
Luigi Cosimini, Pier Giuliano Cecchi, Andrea Giannasi, Vincenzo Passini, Sara Moscardini, Augusto Guadagnini, Francesco Consani, Nicola Boggi, Sonia Ercolini. Foto: Graziano Salotti, Massimo Pia, Paolo Marroni, Foto Borghesi, giornaledibarga.it © 2024 Giornale di Barga | Privacy policy | Credits Questo sito fa uso di cookie per migliorare l’esperienza di navigazione degli utenti e per raccogliere informazioni sull’utilizzo del sito stesso. Utilizziamo sia cookie tecnici sia cookie di parti terze per inviare messaggi promozionali sulla base dei comportamenti degli utenti.					Leggi la nostra privacy policy
