     Vilniuje Rasų kapinių pašonėje gatvėje atsivėrus didžiulei įgriuvai apgadinti trys automobiliai, teko visai uždaryti eismą. Aiškėja, kad didžiulė duobė gatvėje atsivėrė greičiausiai dėl kanalizacijos gedimo. Vilniaus Rasų gatvėje – didžiulė įgriuva: apgadinti trys automobiliai (nuotr. stop kadras) Vilniuje Rasų kapinių pašonėje gatvėje atsivėrus didžiulei įgriuvai apgadinti trys automobiliai, teko visai uždaryti eismą. Aiškėja, kad didžiulė duobė gatvėje atsivėrė greičiausiai dėl kanalizacijos gedimo. Didžiulė įgriuva apie vidurdienį atsivėrė Vilniuje Rasų gatvėje. Dėl jos mažiausiai trims automobiliams sugadinti ratai. Kiek prieš 13 valandą specialiosioms tarnyboms paskambino „VW Passat“ vairuotojas ir pranešė, kad įvažiavo į smegduobę ir apgadino savo automobilį. Po kelių minučių paskambino ir „Audi“ vairuotojas – jis pranešė, kad važiuodamas Rasų gatve įvažiavo į atvirą šulinį ir prakirto padangą. Paaiškėjo, kad kapinių pašonėje joks ne šulinys, o didelė ir gili įgriuva gatvės viduryje. Į tą pačią įgriuvą įvažiavęs ir „Toyota“ vairuotojas taip pat susigadino ratą. TAIP PAT SKAITYKITE: Apie pavojingą duobę buvo pranešta gatves prižiūrinčiai „Grindai“. Šios įmonės darbuotojai paprašė policijos pagalbos – teko užtverti gatvę. Atvažiavę pareigūnai sustabdė eismą ir užregistravo eismo įvykius – automobilių savininkai sieks, kad už gatvėje susidariusią įgriuvą atsakinga tarnyba atlygintų nuostolius. Vairuotojai socialiniuose tinkluose kalba, kad šioje vietoje duobė viduryje gatvės atsiveria ne pirmą kartą. Į įvykio vietą atvažiavo ir „Vilniaus vandenų“ darbuotojai – spėjama, kad gruntą po asfaltu išplovė pratrūkusios kanalizacijos vanduo – nes lietaus pastaruoju metu nebuvo.  NAUJIENOS NAUDINGA INFORMACIJA TV/RADIJAS SEK MUS